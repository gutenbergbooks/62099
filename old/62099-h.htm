<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=UTF-8" />
<title>The Project Gutenberg eBook of A bűvös erszény és egyéb elbeszélések, by Gyula Krúdy</title>
<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.blockquot {
 margin-left: 10%;
 margin-right: 0%;
 text-align: justify;
/*  font-size: 0.9em; */
 text-indent: 1.5em;
}

.center {
 text-align: center;
 text-indent: 0;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/


    h1.pgx  { text-align: center;
              clear: both;
              font-weight: bold;
              font-size: 190%;
              margin-top: 0em;
              margin-bottom: 1em;
              word-spacing: 0em;
              letter-spacing: 0em;
              line-height: 1; }
    h2.pgx  { text-align: center;
              clear: both;
              font-weight: bold;
              font-size: 135%;
              margin-top: 2em;
              margin-bottom: 1em;
              word-spacing: 0em;
              letter-spacing: 0em;
              page-break-before: avoid;
              line-height: 1; }
    h3.pgx  { text-align: center;
              clear: both;
              font-weight: bold;
              font-size: 110%;
              margin-top: 2em;
              margin-bottom: 1em;
              word-spacing: 0em;
              letter-spacing: 0em;
              line-height: 1; }
    h4.pgx { text-align: center;
              clear: both;
              font-weight: bold;
              font-size: 100%;
              margin-top: 2em;
              margin-bottom: 1em;
              word-spacing: 0em;
              letter-spacing: 0em;
              line-height: 1; }
    hr.pgx  { width: 100%;
              margin-top: 3em;
              margin-bottom: 0em;
              margin-left: auto;
              margin-right: auto;
              height: 4px;
              border-width: 4px 0 0 0; /* remove all borders except the top one */
              border-style: solid;
              border-color: #000000;
              clear: both; }
</style>
</head>
<body>
<h1 class="pgx" title="">The Project Gutenberg eBook, A bűvös erszény és egyéb elbeszélések,
by Gyula Krúdy</h1>
<p>This eBook is for the use of anyone anywhere in the United States
and most other parts of the world at no cost and with almost no
restrictions whatsoever.  You may copy it, give it away or re-use it
under the terms of the Project Gutenberg License included with this
eBook or online at <a
href="http://www.gutenberg.org">www.gutenberg.org</a>.  If you are not
located in the United States, you'll have to check the laws of the
country where you are located before using this ebook.</p>
<p>Title: A bűvös erszény és egyéb elbeszélések</p>
<p>Author: Gyula Krúdy</p>
<p>Release Date: May 11, 2020  [eBook #62099]</p>
<p>Language: Hungarian</p>
<p>Character set encoding: UTF-8</p>
<p>***START OF THE PROJECT GUTENBERG EBOOK A BűVöS ERSZéNY éS EGYéB ELBESZéLéSEK***</p>
<p>&nbsp;</p>
<h4 class="pgx" title="">E-text prepared by Albert László<br />
    from page images digitized by<br />
    the Google Books Library Project<br />
    (<a href="https://books.google.com">https://books.google.com</a>)<br />
    and generously made available by<br />
    HathiTrust Digital Library<br />
    (<a href="https://www.hathitrust.org/">https://www.hathitrust.org/</a>)</h4>
<p>&nbsp;</p>
<table border="0" style="background-color: #ccccff;margin: 0 auto;" cellpadding="10">
  <tr>
    <td valign="top">
      Note:
    </td>
    <td>
      Images of the original pages are available through
      HathiTrust Digital Library. See
      <a href="https://hdl.handle.net/2027/uc1.c093359660">
      https://hdl.handle.net/2027/uc1.c093359660</a>
    </td>
  </tr>
</table>
<p>&nbsp;</p>
<p>&nbsp;</p>
<div class="transnote">
<h3 title="">Megjegyzések:</h3>
<p>Az eredeti képek elérhetők innen: <a href=
"https://hdl.handle.net/2027/uc1.c093359660">https://hdl.handle.net/2027/uc1.c093359660</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<p>&nbsp;</p>
<hr class="pgx" />
<p>&nbsp;</p>
<p>&nbsp;</p>
<p>&nbsp;</p>

<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h1>A BŰVÖS ERSZÉNY<br />
<span class="caption-large">ÉS EGYÉB ELBESZÉLÉSEK.</span></h1>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-large">KRÚDY
GYULA.</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class=
"caption">FRANKLIN-TÁRSULAT</span></p>
<p class="center"><span class="caption-small">MAGYAR IROD. INTÉZET
ÉS KÖNYVNYOMDA</span></p>
<p class="center"><span class="caption">1909</span></p>
<p class="center"><span class="caption-small">FRANKLIN-TÁRSULAT
NYOMDÁJA.</span></p>
<hr class="chap" />
<div class="chapter"></div>
<p><span class="pagenum"><a name="Page_3" id=
"Page_3">-3-</a></span></p>
<h2>TARTALOM.</h2>
<h3>A bűvös erszény.</h3>
<ul class="TOC">
<li>Az erszény eltünik <span class="ralign"><a href=
"#Page_7">7</a></span></li>
<li>A Fátyol-lányok <span class="ralign"><a href=
"#Page_46">46</a></span></li>
<li>Az erszény csalogat <span class="ralign"><a href=
"#Page_103">103</a></span></li>
<li>Vidámság az élet sója <span class="ralign"><a href=
"#Page_143">143</a></span></li>
<li>Az asszonyt az ördög találta ki <span class="ralign"><a href=
"#Page_180">180</a></span></li>
<li>Az erszény megjelen <span class="ralign"><a href=
"#Page_196">196</a></span></li>
</ul>
<h3>Elbeszélések.</h3>
<ul class="TOC">
<li>Vad vizek mentén <span class="ralign"><a href=
"#Page_207">207</a></span></li>
<li>Egy különös fiatal emberről <span class="ralign"><a href=
"#Page_221">221</a></span></li>
</ul>
<hr class="chap" />
<div class="chapter"></div>
<p><span class="pagenum"><a name="Page_4" id=
"Page_4">-4-</a></span><br />
<span class="pagenum"><a name="Page_5" id=
"Page_5">-5-</a></span></p>
<h2>A BŰVÖS ERSZÉNY.</h2>
<p><span class="pagenum"><a name="Page_6" id=
"Page_6">-6-</a></span><br />
<span class="pagenum"><a name="Page_7" id=
"Page_7">-7-</a></span></p>
<h3>AZ ERSZÉNY ELTÜNIK.</h3>
<p>Az én gyerekkoromban két gazdag ember volt a világon. Az egyik
Rothschild, a másik Eduárd Viczky de Viczkó. Lehet, könnyen lehet,
hogy még más gazdag emberek is voltak a világon e kettőn kívül, de
mi, vidékünkön nem ismertünk másokat. No hisz igaz, hogy
Rothschildot se ismertük személyesen, mint Eduárd Viczkyt, de
bizonyos, hogy Rothschild nem sokkal volt szegényebb Viczkynél.
Közmondásos volt a Viczky gazdagsága, pedig ezt a gazdagságot
valójában sohasem látta senki. Földjei, erdői, bányái nem voltak
Viczkynek. A telekjegyzőkönyvben is csupán egy húszholdas kis
ősiség emlegette Viczkyt, a mely birtokocskát már az ősök
megterheltek annyira, a mennyire az épen lehetséges volt. Ugyan
mibe kerűlt volna Viczky Edének letörölni a terheket az ősi
földről? A legkisebb <span class="pagenum"><a name="Page_8" id=
"Page_8">-8-</a></span> mellényzsebéből is kifizethetett volna
tizszer annyit, a mennyi Viczkót nyomta. De Viczky nem nyúlt a
mellényzsebébe, mert tiszteletben tartotta az őseit.</p>
<p>– A mit ők csináltak, jól csinálták! – mondogatta. – Talán
pihenni sem tudnának többé a viczkói homokban, ha kamatokat nem
kellene fizetni.</p>
<p>Így beszélt Viczky Ede és körülbelül ez jellemezte őt legjobban.
Minden úgy volt jól, a hogyan addig volt. Sohasem változtatott
azon, a mit egyszer elhatározott. Nem azért, mintha különösen
szilárd karakter lett volna, a ki megállott sarkain az élet
változatai közepette. Nem, Viczky Ede korántsem volt szilárd
karakter; lustasága és makacssága vezette őt minden lépésénél.</p>
<p>Nem engedte még csak a házát sem tataroztatni, mert ha a
viharnak úgy tetszik, hogy egy szép napon leszakítsa a
zsindelytetőt, ám tegye azt a vihar, Viczky Ede még a viharral sem
törődik. Pedig építhetett volna magának kastélyt, a milyen talán
még a világon se volt. De Viczky nem akarta. <span class=
"pagenum"><a name="Page_9" id="Page_9">-9-</a></span></p>
<p>Lehetett volna a legelső úr a vármegyében. Mindenki tudta, hogy
könyörögve kérték, vállalná el a főispánságot, de Viczky nem ült a
főispáni székbe.</p>
<p>Még csak kamarás sem akart lenni, pedig abban az időben a
vidékünkbeli urak csupán ezt a méltóságot tartották olyannak, a mit
a királytól elfogadhatnak. Elfogadják, mert jár nekik. «Dukál
nekünk a kamarásság!» – mondogatták, mert a féltuczatnyi nemes ősön
kívül mindegyik akár harminczhárom őst is fel tudott volna
sorolni.</p>
<p>A mikor már a legfiatalabb vármegyei aljegyző is beadta
folyamodását a kamarásságért, Viczky szégyenkezve kiáltott fel:</p>
<p>– Nem érdemes, hogy az embernek ősei legyenek!</p>
<p>Ki és mi volt tehát ez a Viczky, a ki már olyan büszke volt,
hogy még arra sem volt büszke, hogy ősei vannak? – kérdezheti a
nyájas olvasó.</p>
<p>Ki is volt hát Viczky?</p>
<p>Tulajdonképen semmi és senki se volt; egyszerű köznemes ember
volt, a ki állítólag a nevét <span class="pagenum"><a name=
"Page_10" id="Page_10">-10-</a></span> sem tudta helyesen leirni,
de volt neki egy erszénye, a mely kifogyhatatlan volt. S ezzel
mindene megvolt.</p>
<p>Kifogyhatatlan erszény? Ilyen is volt a világon? Bizony
volt.</p>
<p>Mintha az ezeregyéjszaka tündérregéi elevenednének meg, a midőn
a Viczky Ede erszényéről irok. Félig legenda volt az, félig való:
az erszény mindig tele volt ezüsttel, aranynyal. Nagy zöld selyem
erszény volt az, a milyent a lovagkorban hordoztak az urak a
derekukra kötve. Himzett bársonyszalagok erősítették az erszényt a
Viczky derekára és az erszénybe aranyfonállal volt belévarrva a
Viczkyek czímere, a koronás medve. Volt annak az erszénynek tán tiz
rekesze is, bizonyára telve valamennyi kincsekkel, aranyakkal. A
sok használatban megkopott, elrongyolódott az erszény, – mert hisz
a Viczky apja is azt hordta már a kabátja alatt, – de Viczky nem
javíttatta meg az erszényt. Nem adta volna ki a kezéből semmiért.
Éjjel-nappal a derekára erősítve viselte és ha pénzre volt
szüksége, gondtalanúl, teli marokkal nyúlt az erszénybe. Néha
egy-két <span class="pagenum"><a name="Page_11" id=
"Page_11">-11-</a></span> arany-, ezüstpénz kicsúszott az újjai
között és a földre pottyant.</p>
<p>– Oda se neki, – mondta Viczky.</p>
<p>Ha társaságban, mulatságban, kártyázó-asztalnál nyúlt az
erszényébe, mindig elgurított néhány aranyat. Vadonatúj körmöczi
csikók voltak azok és pengve, csengve hullottak a földre a bálterem
közepén. A tánczoló párok félreugrottak és minden szem a gördülő
aranyra szegeződött. Viczky nevetve ment tovább.</p>
<p>– Hagyjuk, hagyjuk. A sepergető legénynek is jusson valami.</p>
<p>Mulatságokon, bálokon a rendezők külön tételbe foglalták a
számadásaikban a Viczky Ede – vagy mint ő magát nevezte: Eduárd –
elgurított aranyait. A világítás, czigány és kotillion-költségekre
jó fedezet voltak az elhullajtott pénzdarabok.</p>
<p>És Viczky bárhol fordult meg, mindenütt elszórt néhányat az
aranyaiból. Arra nem emlékezik senki, hogy valaha adott volna
valakinek pénzt. Rettentő keményszivű ember volt, semmiféle
szegénység, nyomorúság nem hatotta meg. Még a boltosait is úgy
fizette, hogy véletlenűl <span class="pagenum"><a name="Page_12"
id="Page_12">-12-</a></span> elment a boltjuk előtt és a földre
hullajtott az aranyakból. Több volt, kevesebb volt az aranyak
száma, azzal nem törődött. Bizonyosan el hagyta volna árvereztetni
a párnáját is, de akkor sem fizetett volna, ha kényszerítik.</p>
<p>A bűvös erszény a Viczky Eduárd derekán ilyenformán keveredett
legendás hírbe. Senki sem tudta az eredetét az aranyaknak, de annyi
bizonyos, hogy megvoltak. Nem emlékeztek reá, hogy Viczkynek, vagy
akár az apjának valaha pénzcsináló foglalkozása lett volna. A
Viczkyek sohasem csináltak semmit. De hát mit is csináltak volna?
Egy-két kiváncsi ember eleinte kutatott az aranyak eredete után.
Eleinte azt rebesgették, hogy a Viczky apja, a kinek a derekán
először látták a zöld erszényt, valami rettenetes bűnt követett el.
Az öreg Barcsáky bácsi, a ki minden dolgoknak az eredetét a
forradalomra vezette vissza, néha, rosz kedvében, esküdözött, hogy
Viczky annak idején ellopta az állampénztárt. Elrejtette a tiszai
füzesekbe és innen erednek a kincsek. Mások, a kik szerették a
fantasztikumokat, azt beszélték, hogy az öreg Viczky abban az
időben, a mikor <span class="pagenum"><a name="Page_13" id=
"Page_13">-13-</a></span> bujdosó honvéd volt, egy éjszakán
Leányvár romjai között hajtotta fejét pihenőre. A hold bekandikált
a leomlott bástyafalak között és az öreg Viczky egyszerre csak arra
ébredt, hogy kisértetek járnak körülötte. Az öreg Viczky ravasz
ember volt, tovább tetteté az alvást, de félszemével figyelte az
éjjeli látogatókat. Ekkor leste volna ki az öreg, hogy hol vannak
elrejtve a leányvári kincsek… Megjelölte a helyet és évek múlva
szépen rá kezdett járni a kincsre. Titkát örökségbe hagyta a fiának
és innen van a Viczkyek gazdagsága.</p>
<p>Akadtak olyanok, a kik ezt a mesét épen olyan könnyen elhitték,
mint a Barcsáky szavait. Utóvégre tündérek, dzsinnek nincsenek, a
kik éjszakának idején aranynyal töltsék meg a zöld erszényt, még
pedig valódi, ujonnan vert körmöcziekkel, a melyeknek tiszta
ragyogása azt mutatja, hogy nem sok kézen mentek még keresztül…
Nincsenek jó szellemek és ha vannak, akkor is érdemesebb emberre
pazarolnák jóságukat, mint a korhely, istentagadó Viczkyre!</p>
<p>Pedig hát kell, hogy a tündérek jártak volt <span class=
"pagenum"><a name="Page_14" id="Page_14">-14-</a></span> közben e
zöld erszénynél, mert a legtöbb, a mit teljes bizonyossággal
megállapítani tudtak a Viczky aranyai felől, annyi volt csupán,
hogy Viczky minden második, harmadik hónapban Bécsbe vagy Pestre
utazott, a hol törvényes pénzét az aranyakra beváltotta. Egy
iszáknyi aranyat hozott ilyenkor magával és hullajtotta őket az
ujjai közűl.</p>
<p>Ha még elgondoljuk azt, hogy Viczky Eduárd külsejére nézvést
törpe, nagyfejű, rút arczú ember volt, a kinek mindig valami
gúnyos, kötekedő mosolygás lappangott vékonyra sodort bajusza
alatt, míg a szemét állandóan lesütötte és csupán kémlelő
pillantásokat vetett maga köré, de azt is csak ritkán, – akkor
körülbelől tudni fogjuk, hogy miért nem szerette senki Viczky
Eduárdot a zöld erszényével sem. A legtöbbször gonosz, gyűlölködő
kifejezés ült az arczán és csak akkor mosolygott szivesen, ha a
tükörbe nézett. A sánta Birzsák, a ki nálunk az urakat borotválta,
gyakran pletykázta a városban, hogy Viczky Eduárd úgy mosolyog
otthon a tükör előtt, mintha szerelmes volna önmagába. A kedvencz
témája az volt borotválás <span class="pagenum"><a name="Page_15"
id="Page_15">-15-</a></span> közben, hogy ha ő borbély volna,
minden ellenségének elnyisszantaná a nyakát. Olyan rémes szinekkel
tudta ecsetelni ezt a műveletet, hogy a különben jókedvű figaró
hideglelősen jött el tőle délutánonkint.</p>
<p>Egyébként néha hétszámra nem ment az emberek közé Viczky, mert
volt neki otthon elég mulatsága.</p>
<p>Tágas, nagy ház volt az, a hol lakott. A ház kapuja, mintha
ostromot várna, örökké zárva volt és esténkint hallani lehetett a
lánczaikról elbocsátott nagy kutyák tompa ugatását. A kapu mellett
puskás ember állott éjjelenkint és a czigánybanda, a melyet néha
éjszaka házához hivatott Viczky Eduárd, fogvaczogva ment végig a
visszhangos, üres udvaron.</p>
<p>Az udvar hátulsó részében állott egy nagy felczérfalú pajta, a
hol Viczky mulatni szokott. A pajta ormára ékes betűkkel volt
fölpingálva ez a szó: Académia. A falat pedig mindenféle verses
fölirások ékesítették. A hagyomány szerint Csokonai vitéz
mulatozott itt a század elején valamelyik Viczky társaságában és a
Lillák és trillák költője irta az első sorokat <span class=
"pagenum"><a name="Page_16" id="Page_16">-16-</a></span> a fehér
falra. Azóta minden sehonnai korhely Csokonainak képzelte magát és
ostoba rigmusait az Académia falára firkantotta. Így pártolták a
Viczkyek az irodalmat.</p>
<p>Az Académiában szokott udvarával Viczky Eduárd mulatni. Mert
udvart tartott, mint valami kiskirály. Barátja nem volt, tartott
tehát magának bolondokat, a kikkel jókedvében elmulathatott.
Valamelyik régi Viczky építette még a hosszú, földszintes házat a
szálló mellé, a mely viszont ezt a felirást viselte: Asylum.
Menedékhelye volt ez mindenféle léhűtőnek, csavargónak, a ki a
Viczkyek udvarába vetődött. A régi Viczkyek – a szegények – még
ingyen kapták a komédiásokat, költőket és diákokat, a kik az
Asylumot lakták. A vándorköltők száma megfogyatkozott és Viczky
Eduárd már csupán fizetség fejében kaphatott egy Bimbó nevű
fiatalembert, a ki az alkalmi költeményeket szerkesztette. Hosszú
hajú, sáppadt arczú legény volt Bimbó, a ki egy ép rigmust nem
tudott leirni, de Viczkynek az mindegy volt.</p>
<p>Állandóan mellette volt Blásik János, a kit <span class=
"pagenum"><a name="Page_17" id="Page_17">-17-</a></span> a
borosasztal mellett jószágkormányzónak nevezett. Blásik János –
nagy, mahomet ember volt, a ki már a Viczky apjánál inaskodott, –
annyiban vállalta a hivatalt, hogy ő osztotta ki azokat a
pofonokat, a melyeket gazdája boros fővel az udvartartás tagjai
részére utalványozott. Viczky előtt mindig olyanformán állott, mint
urasági hajdu korában, de részeg fővel a gazdájával is
összeverekedett. Különben is a pajtabeli dáridók vége az szokott
lenni, hogy Viczky Eduárdot alaposan eldöngette az udvartartása.
Viczky már ezt megszokta és addig kötekedett, ingerkedett
udvarával, a míg azok megfeledkeztek a köteles tiszteletről. Viczky
a mulatság után hetekig nyomta az ágyat, de semmi haragot nem
tartott eldöngetőivel.</p>
<p>Az udvartartást kiegészítette még Hamza, a czigányból lett
udvari bolond és egy Rigó nevű vándorszinész, a kinek semmi
különösebben meghatározott foglalkozási köre nem volt, csupán az
evésben és ivásban jeleskedett. Bámulatos mennyiséget tudott
megenni Rigó, de a mit megivott, az már emberfeletti volt. Viczky
tetszelegve mondta néha: <span class="pagenum"><a name="Page_18"
id="Page_18">-18-</a></span></p>
<p>– Viczkynek kellett lenni, a ki ezt az embert jól tartsa!</p>
<p>Az asztalfőn pedig ott ült Viczkynek az egyetlen fia, a tiz
esztendős Gábor.</p>
<p>Gáborka nélkül nem eshetett meg semmi mulatság. A kis gyermeknek
kellett elnökölni annál az asztalnál, a hol apja a félbolondok és
gonoszok társaságában mulatozott. Idegen ember sohasem kerűlt az
akadémiai összejövetelekre és Viczky ilyenkor kedve szerint
mulattathatta a fiát.</p>
<p>Apa és fiú között ritkán volt akkora különbség, mint Viczky
Eduárd és a fia között. Selymes hajú, szelid tekintetű, sápadt
fiúcska volt a kis Viczky, a ki a magányos lelkű, boldogtalan
gyermekeknél szokásos szomorú bölcseséggel kezelte azt a
társaságot, a mely az ő mulattatására a legbolondabb dolgokat
követte el az akadémiában.</p>
<p>Ritkaság volt mosolya és ha el is nevette magát, mindjárt
fáradtan dörzsölte össze a kezét, mint valami öreg ember és unottan
nézett maga elé.</p>
<p>Viczky Eduárd pedig mindent – bolondot és <span class=
"pagenum"><a name="Page_19" id="Page_19">-19-</a></span> okosat, –
csupán azért csinált, hogy felvidítsa a szomorú gyermeket.</p>
<p>Mondják, hogy ezen igyekezetében része volt a lelkiismeretének,
ha ugyan volt valamikor lelkiismerete Viczky Eduárdnak. De ha volt
lelkiismerete, akkor az bizvást bánthatta őt azért az asszonyért, a
kinek az arczképe mindenünnen száműzve volt a házból, csupán
egyetlen szobácskában függött a falon, a mely szobának ajtaja
mindörökre zárva volt. Az egykori Viczkyné egy zivataros, fájdalmas
éjszakán búcsú nélkül volt kénytelen elhagyni a házat, még
gyermekétől sem búcsúzhatott. A rosz nyelvek sok mindenfélét
szeretnek összehordani a nők és férfiak csalfaságáról, de
környékünkön senkisem volt mégsem, a ki Viczkyné ártatlanságában
kételkedett volna. Elhagyta az urát, mert nem szerette. Hisz nem is
lehetett szeretni azt a rettenetes embert. Az asszonynak nyoma
veszett. Talán Viczky sem tudja már ma, hogy hová, merre vetette a
sors gyermeke anyját. De itt maradt Gábor és midőn félig
gyűlölettel, félig szerelemmel belenézett a gyermek anyjától
örökölt kék szemébe, <span class="pagenum"><a name="Page_20" id=
"Page_20">-20-</a></span> búbánatosan hajtotta le a fejét a fehér
asztalra:</p>
<p>– Nem tudom, – nyögött fel, – hogy ördög vagy-e, angyal vagy-e,
csak azt tudom, hogy boldogtalan vagyok!</p>
<p>Viczky Gábor egy öreg ember nyugalmával simogatta meg az apja
kender fürteit és csendesen szólott rá Blásik Jánosra:</p>
<p>– Blásik, mért nem hozattok az apámnak czigányokat? Nem
látjátok, hogy mulatni akar?</p>
<p>Blásik János, a ki, mióta urasági hajdúból mulató czimborává
lépett elő, azt a rosz szokást vette föl, hogy megjegyzés nélkül
sohasem fogadta gazdája parancsait, a kis Viczkynek ellentmondás
nélkül engedelmeskedett. Általában a tiz esztendős gyermek volt az
egyetlen tekintély a házban. A két-három napos tivornyáknak az
akadémián az szokott véget vetni, hogy a kis Viczky megjelent a
pajtában és szétkergette a duhajkodókat. Az apja ilyenkor
valósággal menekült a gyermek elől és könyörögve függesztette rá
zavaros szemét:</p>
<p>– Ne bánts, Gábor, ezentúl jól viselem magam. <span class=
"pagenum"><a name="Page_21" id="Page_21">-21-</a></span></p>
<p>Talán annak az eltűnt asszonynak az árnya lebegett a kis fiú
mögött, a ki megoltalmazta őt mindentől. Hamza, a czigányból lett
bolond égre-földre esküdözött, hogy egy éjszakán, a mikor Gáborkát
már aludni küldték és az akadémiabeli társaság új mulatság gyanánt
azt fundálta ki, hogy felgyújtják a pajtát, a melybe bezárták a
muzsikáló czigányokat, és a szövétnek lángja már a pajta ereszét
érintette, míg odabévülről a halálraitélt muzsikások kétségbeesett
ordítása hangzott, – azon az éjszakán egy fehér árnyék suhant végig
az udvaron és megállott azon ablak alatt, a mely mögött Gáborka
aludt.</p>
<p>– Kelj fel, kis fiam, apád megbolondult! – mondta egy
szellemhang és Gáborka nyomban kisietett az udvarra és rendet
csinált az őrült társaságban.</p>
<p>Ezt a fehér alakot azon az éjszakán a bolondon kívül a kapunál
őrködő hajdu is látta, ám mindnyájan tudjuk, hogy kisértetek
nincsenek, s az éjjeli látogató ilyenformán nem lehetett más, mint
özvegy Viczky Lászlóné, az Eduárd sógornője, a ki egy kis házikóban
a kert alatt <span class="pagenum"><a name="Page_22" id=
"Page_22">-22-</a></span> lakott és bizonyosan felébredt a
muzsikázók ordítására. Habár másrészt özvegy Viczkyné sohasem
szokta átlépni a sógora küszöbét, mert nem voltak a
legbarátságosabb viszonyban. Ki volt hát a fehérruhás asszony, a ki
Viczky Gábort felköltötte, a mikor az apja a legnagyobb bolondságot
készűlt elkövetni?</p>
<p>Akárki volt, annyi bizonyos, hogy ettől az éjszakától fogva még
nagyobb respektusa volt Gáborkának az apja és az udvartartás előtt.
Mintha igazán ott lebegett volna gyermeki feje felett a láthatatlan
árnyéka az édes anyának, a ki megoltalmazta a fiát még attól is,
hogy gonosz erkölcsök ébredjenek a szivében az apja
társaságában.</p>
<p>Az akadémiai összejövetelek idővel, midőn a fiúcska növekedett,
nem mindig végződtek általános verekedéssel. Viczky Eduárdban
sohasem ébredt fel ősei kegyetlen szelleme, a midőn kirohant
szolgáival a kapun és szétverte a hetivásárosokat a piaczon. Sőt a
mulatságok sem voltak többé olyan jóizűek, mint azelőtt. A gyermek,
a ki szomorú bölcseségével csendesen gunnyasztott az asztalfőn,
egyetlen tekintettel <span class="pagenum"><a name="Page_23" id=
"Page_23">-23-</a></span> meg tudta fékezni apját és annak
cselédeit. Viczky néha magánkívül rohant ki a pajtából és
felhördült az éjszakában:</p>
<p>– Ez a gyerek megöl a szemével. Szeretném megfojtani!</p>
<p>Lassan-lassan gyűlölni kezdte a fiát, míg máskor szinte
megadással roskadt a gyermek lábaihoz. Csókolgatta a kezét és
hízelkedve mormogta:</p>
<p>– Te szerencsésebb, boldogabb leszel, mint én, mert te szép vagy
és jó vagy. Olyan szép vagy, mint az angyal.</p>
<p>A következő pillanatban fogcsikorgatva emelte a levegőbe a fiút
és vadúl ordította:</p>
<p>– Félsz-e tőlem? Félj tőlem, mert nem én vagyok az apád.</p>
<p>A kis Viczky nyugodtan nézett az apja szemébe:</p>
<p>– Nem félek tőled, mert te vagy az apám.</p>
<p>Viczky Eduárd leeresztette a gyermeket a földre és megtörten,
lehajtott fővel kullogott tova.</p>
<p>– Olyan bátor, mint én. De mégse… mégse az én fiam. <span class=
"pagenum"><a name="Page_24" id="Page_24">-24-</a></span></p>
<p>A mikor ilyen hangulatban volt, akkor búbánatosan ment végig a
városon és aranyakat potyogtatott arra, a merre elment. Pengtek
nyomában a körmöczi csikók, míg az utcza népe csapatban szaladt
utána.</p>
<p>– Kinek hagyjam, kinek gyűjtsem? – mormogta magában. – Nincs
nékem senkim, semmim…</p>
<p>Napokig nem tért magához letargiájából és az Asylum lakói
ilyenkor nem merészeltek a szeme elé kerülni. Az Asylumnak volt egy
gyékénynyel letakart nagy szobája, a hol semmiféle elmozdítható
bútordarab nem volt a kitörő veszekedés esetére. Mert az udvar, ha
a gazda távol volt, kártyázással töltötte az időt. A földön ülve
kártyáztak és a mikor pénzük elfogyott, a játék különböző testi
büntetésekben folyt tovább. Blásik János, a ki fiatalkorában huszár
volt, a kikötést is belevette az elveszíthető, illetőleg
megnyerhető tételek közé. Rendesen Hamza, a czigány kerűlt e
rettenetes büntetés alá, mert a bolond szenvedélyes kitartással
próbált csalni a csalhatatlan társaságban. Olykor annyira
felszaporodott a kitöltendő <span class="pagenum"><a name="Page_25"
id="Page_25">-25-</a></span> büntetések száma, hogy az ajtó megtelt
krétarovással. A czigánynak egy-két esztendőre előre voltak
kikötései, míg Rigó gyakran sétálgatott félbajúszszal, a melyet
kártyaveszteség fejében levágtak társai. Így tartott az addig, a
míg Viczky Eduárdnak egyszer megint jó kedve kerekedett és a
társaság élve az alkalommal, leakasztotta sarkáról az ajtót és
bemutatta a följegyzett rovásokat a gazdának. Viczky kaczagva nyúlt
erszényébe és kifizette mindenkinek a veszteségét.</p>
<p>Az udvartartás tagjait ilyenkor napokig nem lehetett otthon
látni a Viczky-házban. Éjjel-nappal az «Arany Bárány»-ban ültek, a
míg utolsó huszasukat is eljátszották. Akkor szomorúan tértek
vissza az Asylumba és kezdődött a játék újra előlről a testi
büntetésekben, midőn a legutolsó ruhadarabot is elnyerték
egymástól.</p>
<p>… A mikor ez történt, akkor a kis Viczky Gábor már a debreczeni
kollégiumnak volt a növendéke. Az apja kibérelt neki egy egész
házat Péterfián és berendezte úgy, mintha egy királyfi számára
rendezné be. Hátaslovat vett <span class="pagenum"><a name=
"Page_26" id="Page_26">-26-</a></span> neki és három nevelő is
buzgólkodott a kis Viczky mellett.</p>
<p>– Hadd tanuljon a gyerek, – mondogatta otthon a megyei
kaszinóban, – legyen okosabb ember, mint az apja.</p>
<p>Az akadémiai mulatságokon pedig így emlegette a fiát:</p>
<p>– Gáborka francziául tanul! Hamza, tudsz-e te francziául?</p>
<p>– Az öregapám sem tudott, – felelt a czigány vigyorogva.</p>
<p>Blásik Jánosnak nem tetszett a dolog.</p>
<p>– Minek az a sok tudomány az úrfinak? Rontja vele az egészségét.
Mikor van neki miből megélni!</p>
<p>Viczky Eduárd titokzatosan mosolygott.</p>
<p>– Ki tudja? Hátha nem lesz neki miből megélni. A pénz nem
boldogít.</p>
<p>Majd komoran lehajtotta a fejét, mint mikor elgondolkozott és
öklével a derekán függő zöld erszényre csapott:</p>
<p>– Ez nem boldogít magában. Néha olyan a pénz, mintha átok
tapadna hozzá… Én például sohasem voltam boldog. <span class=
"pagenum"><a name="Page_27" id="Page_27">-27-</a></span></p>
<p>Felkapott egy kupát és a falhoz csapta, hogy behorpadt az
oldala:</p>
<p>– De nem is akartam boldog lenni soha! – kiáltotta vadul és a
szeme vérben forgott.</p>
<p>Blásik, a ki már ismerte urának a hangulatait, szolgálatkészen
kérdezte:</p>
<p>– Elküldjek a czigányokért?</p>
<p>– Nem, – intett lehajtott fejjel Viczky Eduárd. – A fiúnak
megigértem, hogy nem… Sohasem.</p>
<p>Blásik mérgesen kiáltott fel:</p>
<p>– Hát akkor mi az ördögöt fogunk ezután csinálni?</p>
<p>Rigó letette a kupát, a melyből épen ivott és csufondárosan
kérdezte:</p>
<p>– Talán bizony azt is megtiltotta az úrfi, hogy igyunk?</p>
<p>– Így bánnak a régi hűséges cselédekkel! – tódította a bolond és
méltatlankodva fordított hátat gazdájának.</p>
<p>Vészes fény csillant fel Viczky szemében, a keze ökölbe szorúlt…
De ez volt energiájának utolsó fellobbanása. Hiányzott a
látóhatárról az a selymes hajú, szomorú gyermek, a ki erőt adott
<span class="pagenum"><a name="Page_28" id=
"Page_28">-28-</a></span> volna neki ahhoz, hogy kiverje házából az
egész társaságot. Ijedten nézett a Blásik János haragos
arczába:</p>
<p>– No, ne haragudj, édes Jánoskám, – mormogta. – Hivasd a
czigányokat és mulassunk, ha nektek is úgy tetszik.</p>
<p>Ezen az éjszakán ismét verekedéssel végződött az akadémiai
összejövetel. A házigazdát alaposan helybenhagyták cselédei. Özvegy
Viczky Lászlónénak kellett átkiabálni a kerítésen, hogy az
ütlegelést abbahagyják a hűséges szolgák.</p>
<p>– Úgy kell az ilyen csúnya czigánynak! – kiabálta felháborodva a
bolond és Viczky Eduárd szomorúan bólintott.</p>
<p>A mint a kis Gábor elkerűlt a háztól, azóta a dinom-dánom egy
napig sem szüntelt. Viczky Eduárd már jóformán tehetetlen volt
magával. Valami belső kór rohamosan őrölte az életerejét. Mintha
fogyatékán lett volna mécsesében az olaj. Az élete lángja már csak
pislogott, hamvadozott, minden nappal közelebb lépett a sírhoz.
Mintha annak a gyermeknek a távozása magával vitte volna mindazokat
a kötelékeket, a melyek a világhoz kötötték Viczky Eduárdot.
<span class="pagenum"><a name="Page_29" id=
"Page_29">-29-</a></span> Csak a zöld erszényhez ragaszkodott még.
Arra vigyázott éjjel-nappal és a legvadabb mulatságban sem
feledkezett meg róla.</p>
<p>Karácsony tájékán már nem tudott az ágyból felkelni. Befogatott
és szánkót küldött Debreczenbe, hogy jönne haza a gyerek az
ünnepekre.</p>
<p>Másnap már otthon volt Gábris.</p>
<p>Megnyúlt, megnövekedett a gyerek, a mióta nem látta. Az iskolai
élet bizonyos férfiasságot kölcsönzött lényének és Blásik János
önkéntelenűl kezet csókolt neki, a mikor a szánból kilépett.</p>
<p>– Jól viseltük magunkat, kis úrfi, mióta el tetszett menni, –
sunnyogta bátortalanúl.</p>
<p>Viczky Gábor szürkéskék szemével hidegen mérte végig az
udvarmestert.</p>
<p>– Az apám azt irta, hogy bántottátok. Azért meglakoltok.</p>
<p>Aztán hátat fordított az alázatos Blásiknak.</p>
<p>Az apa és fiú között meleg, szeretetteljes volt a viszontlátás.
Gábor leült az ágy mellé és megfogta az apja kezét.</p>
<p>– Hogy vagy? – kérdezte, mintha épen olyan felnőtt ember lett
volna, mint az apja. <span class="pagenum"><a name="Page_30" id=
"Page_30">-30-</a></span></p>
<p>Viczky Eduárd csóválgatta a fejét:</p>
<p>– Nem a legjobban vagyok. Az éjjel a fekete kakassal álmodtam, a
mely az apámat is elvitte. Minden Viczkyt a fekete kakas visz el.
Benne van a család történetében. Majd egyszer te is álmodni fogsz
vele…</p>
<p>– A fekete kakassal?</p>
<p>Viczky felnyitotta bágyadt szemeit.</p>
<p>– Azzal. Egy régi családi legenda emlegeti először a fekete
kakast. Egy Viczky, ha jól emlékszem, Kázmér, Zsigmond király
udvarában szolgált, mert abban az időben a Viczkyek még jó
barátságban voltak a királyokkal. Mások is szolgáltak a király
udvarában, nemcsak Viczky Kázmér, de Viczky volt közöttük a
legnevezetesebb. Neki volt a legtöbb pénze, néha még a királynak is
adott kölcsönt, ha az megszorúlt; ő volt a legdaliásabb, legszebb
lovag Budán. Nem volt olyan asszonysziv, a mely a látására meg ne
remegett volna, mint a falevél a szél sóhajtására. Viczky Kázmér
azonban nem törődött az asszonyokkal. Hej, boldog, hatalmas emberek
voltak abban az időben még a Viczkyek. Pénzük, boldogságuk,
mindenük megvolt, mert <span class="pagenum"><a name="Page_31" id=
"Page_31">-31-</a></span> nem tudtak erőt venni rajtuk az
asszonyok, az ördög őrszemei. Az ördög, ha valakit meg akar fogni
rabszolgájának, szép asszonyt küld elébe. Óvakodj a szép
asszonyoktól, Gáborkám. Inkább keresd a kevésbbé szépét, mert annak
kevesebb hatalmat kölcsönzött az ördög a magáéból. Viczky Kázmér, a
kiről most beszélek, olyan okos ember volt, hogy az asszonyféléből
még csak a csúnya se kellett neki, a szépre meg épen rá nem nézett.
Törték a fejüket a budai asszonyok, az ördög törette velük, hogyan
vehetnék birtokukba a jeles vitézt. Az asszony mindig azt kivánja
meg, a mit nem szabad, a mi lehetetlen. Sokáig semmit sem tudtak
kitalálni a vitéz legyőzetésére. Végtére az egyik asszony, a ki
félig-meddig boszorkány volt, fekete kakas alakjában látogatta meg
a vitézt. Odaszállott minden reggel a Viczky ablakába és ott
kukorékolt neki, a míg csak fölébredt. Viczky későn fekvő ember
volt és így módfelett boszantotta a kakas korai megjelenése.
Próbálta karddal, buzogánynyal elnémítani a kakast, de az
sérthetetlen volt. Egy hajnalon aztán hálót vetett a fekete
kakasnak és elfogta. <span class="pagenum"><a name="Page_32" id=
"Page_32">-32-</a></span></p>
<p>– No, most megsütlek és megeszlek, beste lelke, – kiáltott fel
Viczky Kázmér. – Az én álmomat többé nem háborgatod.</p>
<p>Összekötözte a kakas lábát és ment tüzet rakni, hogy majd
megsüti a kakast.</p>
<p>A mikor legjavában élesztgetné a tüzet, egyszer csak megszólal a
háta mögött a fekete kakas.</p>
<p>– Ne süss meg engem, édes Viczkym, mert én vagyok a szép
Holubánné.</p>
<p>– De bizony megsütlek. Épen azért sütlek meg, mert te vagy a
szép Holubánné.</p>
<p>Így beszéltek még akkor a Viczkyek.</p>
<p>A fekete kakas csak tovább könyörgött:</p>
<p>– Ne bánts engem, édes Viczkym, rabszolganőd leszek egész
életemben. Soha el nem hagylak, jó étellel traktállak és puha ágyat
vetek neked, a mikor nyugodni térsz.</p>
<p>– Nem kell nekem sem a főzted, sem az ágyad. Nekem a te halálod
kell, mért, mert nem hagysz sohasem aludni.</p>
<p>– Azért nem tudsz aludni, mert szerelmes vagy belém, Viczky
Kázmér. Olyan szerelmes, mint én beléd. <span class=
"pagenum"><a name="Page_33" id="Page_33">-33-</a></span></p>
<p>Erre csak ránézett Viczky a fekete kakasra.</p>
<p>– Igaz biz’ a, mintha egy kicsit szerelmes volnék a szép
Holubánnéba. De az nem baj. Épen azért kell meghalnod, mert az apám
arra tanított, hogy sohase legyek szerelmes asszonyba. Vagy ha
mégis az lennék, tépjem ki a szivem darabonkint. Tépjem ki addig, a
míg egyetlen ízzel is asszonyé.</p>
<p>– Jaj, be bolondra tanított az apád, Viczky öcsém, – kiáltotta a
fekete kakas. – Nem tudta a te apád, hogy mi az asszonynak
szerelme…</p>
<p>– Sohasem akarták azt tudni a Viczkyek.</p>
<p>– No hát én majd megtanítlak reá. Az asszony szerelme olyan,
mint az idő napszállat idején, midőn a hold és a nap az égboltozat
két oldaláról néznek egymásra. Már félig besötétedett, de mégis
világos van; már fölébredt az esti szél a bokrok között, de még
langyos fuvalma; a fülemile már megszólalt, de a baglyok még
hallgatnak. Olyan ez az idő, mintha álmodná az ember. Az ég itt
rózsaszinű, amott ezüstszürke. A föld néma és mégis csókok,
sóhajtások hangzanak a szélben. És a parton <span class=
"pagenum"><a name="Page_34" id="Page_34">-34-</a></span> a nagy
Duna felett halkan énekelni kezdi egy halász az ő nótáját. És midőn
elhallgatott, akkor a távolból, egy messzi csónakból felel valaki a
dalra. A habok csendesen surrannak tova… Hallottad-e már a dunai
halászt énekelni, Viczky?</p>
<p>– Sohasem hallottam.</p>
<p>– Ezentúl mindig fogod hallani, mert reá figyelsz. Hát a
fülemile furulyázott-e már kerted bokrai között?</p>
<p>– Soha.</p>
<p>– Pedig minden este énekel neked, jó Viczky, csak eddig nem
hallottad. A csillagokat ismered-e?</p>
<p>– Csupán a Medvét, mert az királyom csillaga.</p>
<p>– Ezentúl neked is lesz csillagod és bámulni fogod a csillagos
eget. Ismerni fogod az asszony szerelmét. És az elfelejtet veled
mindent.</p>
<p>– No már igazán kiváncsivá teszel ostobaságaiddal, – felelt
Viczky Kázmér. – Nem bántalak, fekete kakas.</p>
<p>A fekete kakas csak ezt várta. Nyomban asszony <span class=
"pagenum"><a name="Page_35" id="Page_35">-35-</a></span> lett
belőle, a jó Viczky Kázmérnak pedig ekkor vége lett. Gazdag ember
volt addig is, de most kétszeresen gazdag lett. Az asszony neki
adta minden vagyonát, neki adta kincseit. Viczky lett a
leggazdagabb ember az országban.</p>
<p>Persze ebbe sehogyse tudott belenyugodni se Holubán, se a
király. Megfogdosták Viczky Kázmért és a fejét leütötték. A
rengeteg kincseket azonban nem találták meg. Azokat elrejtette átok
alá a fekete kakas. És a fekete kakas őrizte azóta a kincset, az
elátkozottat. A Viczkyek pedig sohasem merték keresni ősi
kincsüket. Féltek a fekete kakastól. A míg az apám… De ugyan hol
járnak a gondolataid, te fiú?</p>
<p>Gáborka összerezzent. Az apjára szögezte a szemét és csendesen
mondta:</p>
<p>– Azon gondolkozom, hogy mit kérjek tőled karácsonyi ajándékba.
Ott Debreczenben mindenki tudja, hogy te nagyon gazdag ember vagy
és a fiúk azt tanácsolták, hogy kérjek tőled egy eleven
czirkuszt…</p>
<p>– Megkapod, ha akarod, – felelt Viczky a fiú fejét
simogatva.</p>
<p>– De nekem nem kell a czirkusz. Nekem <span class=
"pagenum"><a name="Page_36" id="Page_36">-36-</a></span> valami
olyan kell, a mi neked nem kerűl pénzbe, nekem pedig többet ér a
világ minden kincsénél.</p>
<p>– Ugyan mi lehet az, te kis bohó, a mi Viczkynek nem kerűl
pénzbe?</p>
<p>Gáborka lesütötte a szemét és ajkai rángatóztak.</p>
<p>– No, mondjad már! – biztatta Viczky, de a hangjában aggodalom
csengett.</p>
<p>A fiú most felvetette a szemét:</p>
<p>– Az anyámat akarom. A karácsonyt vele, nála szeretném tölteni,
mert még sohasem láttam. Pedig tudom, hogy él, hogy imádkozik
érettem és azért szeretnék a keblére borúlni…</p>
<p>A fiúnak halálsápadt volt az arcza, mire szavait befejezte, míg
Viczky Eduárdnak lassan valami ijesztő sötétpirosság lepte be a
homlokát. Egy perczig lehunyt szemmel feküdt, aztán rekedten
mormogta:</p>
<p>– Itt van már a fekete kakas.</p>
<p>A fiú ijedten fordult meg.</p>
<p>– Hol? – kiáltotta.</p>
<p>És mintha valami varázslat lett volna az egész: az udvar felé
eső ablak külső részében <span class="pagenum"><a name="Page_37"
id="Page_37">-37-</a></span> egy nagy fekete kakas állott. Ijesztő
nyugalommal nézett a szobába, aztán hirtelen leröppent az
ablakpárkányról.</p>
<p>– Fogjátok meg, – lihegte a beteg lázasan. – Viszi a zöld
erszényt a fekete kakas. Most visszaveszi…</p>
<p>Gáborka rémülten ugrott talpra. Kiszaladt a szobából és
fellármázta a cselédeket.</p>
<p>– Fogjátok meg a fekete kakast! – kiáltotta.</p>
<p>A fekete kakast? Az udvaron nem volt fekete kakas, de még a
szomszédokéban sem. (Habár mintha özvegy Viczky Lászlónénál a kert
végében fekete kakast látott volna a napokban a czigány bolond.) De
Gáborka látta a fekete kakast, bizonyosan látta. Itt kell lenni
annak az átkozott jószágnak valahol, a ki elragadta az apja
erszényét, elragadja talán az életét is. Blásik János töltött
pisztolylyal vágtatott az orgonabokrok között és lövöldözött
jobbra-balra. A czigány felmászott a háztetőre, onnan kémlelte a
kakast. Futott az egész cselédség a fekete kakas után.</p>
<p>Viczky Eduárd az ablakból szemlélte a hajszát. Beesett, szomorú
volt az arcza, mint a <span class="pagenum"><a name="Page_38" id=
"Page_38">-38-</a></span> haldoklóé. Intett Gáborkának. Behivta a
szobába és halkan így szólt hozzá:</p>
<p>– Hiába keresitek. Te talán egyszer még megtalálod az életben, a
hogyan én is megtaláltam. Csupán arra figyelmeztetlek, hogy ha
lehet, térj ki előle, fordíts neki hátat… Most pedig készülj az
útra. Blásik János elvisz oda, a hol az anyád van.</p>
<p>Gáborka később sokszor gondolt vissza e perczre, nem látta már
ekkor az apja derekán a hagyományos zöld erszényt. Csakugyan
elvitte volna a fekete kakas? Sőt később, a mikor az útravaló pénzt
Blásiknak átadta, a tekercs aranyat a kezében tartotta előre. Olyan
egykedvűen, csendesen búcsúzott el a fiától, mintha az csupán a
szomszédba menne szánkázni, pedig Bécsbe készültek, a hol Viczkyné,
született Brillan bárónő, a rokonainál meghúzódott.</p>
<p>Milyen volt a találkozás anya és fia között, azt mindenki
elgondolhatja, a ki a szivével gondolkozik. A bárónő nyulánk,
sápadt arczú, csendes asszonyka volt, abban az időben azzal
foglalkozott, hogy a bőkezűbben fizető polgárcsaládoknál
<span class="pagenum"><a name="Page_39" id=
"Page_39">-39-</a></span> tánczleczkéket adott a család ifjú
nőtagjainak.</p>
<p>– Nem lehet mindenki postáskisasszony, kedves Blásik úr, –
magyarázta a jószágkormányzónak, a ki sehogysem tudta elérteni,
hogy Viczkyné azért hagyta el az urát, hogy tánczórákat adjon.</p>
<p>– Persze, persze, – bólongatott Blásik a nagy fejével, majd a
maga parasztos észjárásával azt is hozzátette. – De Viczky Eduárdné
se lehetne mindenki, méltóságos asszony.</p>
<p>A bárónő megvetése jeléül hátat fordított az egykori hajdunak,
aztán a fiát kezdte kikérdezni, hogy miféle tánczokat tanúlt meg
eddig. A kis Viczky szégyenszemre azt vallotta be, hogy eddig
csupán a rókatánczot tudja elrakni, a melyre otthon Hamza
tanította. A bárónő érdeklődött a sohasem hallott táncz iránt és
midőn Gáborka azt bemutatta neki, kaczagva, meg sirva ölelgette a
fiát.</p>
<p>– Ez Viczky, ilyenek a Viczkyek. Még csak valczerozni sem
tanította meg a fiát! – kiáltott fel. – No majd én megtanítalak a
legdivatosabb tánczokra. <span class="pagenum"><a name="Page_40"
id="Page_40">-40-</a></span></p>
<p>Az a három nap, a melyet Bécsben töltött az ifjú Viczky, azzal
telt el, hogy egész nap valczerozott az anyjával a szalónban, míg a
zongorát egy vén kisasszony verte. A harmadik napon feldúlt
arczczal rontott a házhoz szállásáról, a «Vörös ökör»-ből Blásik
János. Szinte bebukott az ajtón és beroskadt egy fotelbe.</p>
<p>– Végünk van! – nyögte. – A tekintetes úr már tegnap óta halott
és azok a gazemberek kifosztották azóta az egész házat…</p>
<p>A tánczoló pár megállott, míg a zongora tovább szólt egy
darabig. Mikor a zene elhallgatott, Blásik János keservesen
kiáltott fel:</p>
<p>– De mi a manónak is kellett nekem Bécsbe jönni?</p>
<p>A bárónő megsimogatta a Gáborka fejét.</p>
<p>– Fiacskám, – rebegte, – a táncztanulást abbahagyjuk, menj az
atyád koporsójához.</p>
<p class="center">*</p>
<p>Blásik Jánosnak igaza volt.</p>
<p>Ha a mindenre ügyelő özvegy Viczky Lászlóné észre nem veszi,
talán még a halálesetet is eltitkolja a jeles udvartartás, hogy
<span class="pagenum"><a name="Page_41" id=
"Page_41">-41-</a></span> munkájukban senki se zavarja meg őket. A
hány cseléd, szolga volt a háznál, az mind teli batyúval futott el
a szélrózsa minden irányába a gazda nélkül maradt házból. Blásik
János az öklével verdeste a fejét, a mikor a kiürített
szekrényeket, felfordított fiókokat meglátta.</p>
<p>– Ó, én hatökör, én hat bécsi ökör, – csikorgatta a fogait, –
kutyákra bíztam a hájat.</p>
<p>Özvegy Viczkyné, egy sovány, fekete szemű asszonyság, a ki épen
gyászruháját, a melyet elhalt férje után viselt, alakította át az
alkalomhoz mért fél-gyászt jelentő ruhára, bár már eléggé
kisirhatta magát, fájdalmában a Blásik nyakába borúlt.</p>
<p>– Bizony innen mindent elvittek azok a gaz pernahájderek, a mi
helyéből elmozdítható volt. Pedig talán mi is itt volnánk,
rokonok…</p>
<p>Blásik kegyetlen haraggal forgatta vasvillaszemét jobbra-balra a
szobákban.</p>
<p>– Eh, mit a rokonok! – kiáltotta. – Itt van Blásik, a hűséges
szolga, a ki harmincz évig szolgálta a Viczkyeket. Blásik talán
kutya?</p>
<p>Özvegy Viczkyné sértődötten vont vállat:</p>
<p>– Kend szerezhetett magának életében, mindig <span class=
"pagenum"><a name="Page_42" id="Page_42">-42-</a></span> mellette
volt, ha az aranyakat potyogtatta…</p>
<p>– Azok az átkozott aranyak! – kiáltotta Blásik. – Egyet sem
tudtam közülük megfogni. Úgy látszik, az volt a természetük, hogy
mindig-mindig csak guruljanak… Hát a selyem-erszény hol van?</p>
<p>Gáborka, a ki addig csendesen térdepelt az apja koporsójánál,
most megszólalt:</p>
<p>– Azt ne keressék. Azt elvitte a fekete kakas.</p>
<p>– Hát az miféle tolvaj? – ordította megriadva Blásik.</p>
<p>– A fekete kakas, a mely a minap itt volt az ablakon. Az apám
akkor felkiáltott, hogy viszi a kakas az erszényt. A kakast nem
tudtuk elfogni.</p>
<p>Blásik János, mint sebzett farkas ordított fel:</p>
<p>– No, akkor el is viszi az ördög az egész világot. Mindnyájunkat
becsuknak, ha az erszény nem kerül elő.</p>
<p>Az öklével fenyegetőzött láthatatlan alakok után:</p>
<p>– Megállj, czigány! Megállj, Rigó! Hát ez <span class=
"pagenum"><a name="Page_43" id="Page_43">-43-</a></span> a
becsület? Itt hagytátok az öreg Blásikot a havon?</p>
<p>Olyan keserves zokogásra fakadt, hogy reszketett belé az egész
teste. A nagy mahomet ember sirása meghatotta a kis Viczky Gábort.
A vállára tette a kezét.</p>
<p>– Ne sirjon, Blásik bácsi, mindnyájan meghalunk.</p>
<p>– Hiszen épen az a baj! – felelt Blásik.</p>
<p>A temetés után, a mikor a Viczky Eduárd végrendeletét
felbontották, mindenkinek nagy ámulatára azt találták benne, hogy
az elhunyt végakarata az volt, hogy a kis fia, Gábor, ne legyen
gazdag ember. Ugyanezért ne keressék, ne kutassák a zöld
selyem-erszényt, eltette ő azt olyan helyre, a hol senki sem
találhatja meg. A pénz csak boldogtalanságot szül, akarja, hogy a
fia boldog ember legyen…</p>
<p>Baracsky bácsi, a kit az elhúnyt a fia tútorául rendelt, savanyú
arczczal tette a kezét Gáborka vállára:</p>
<p>– No, amicze, most már te is épen olyan szegény gyerek lettél,
mint más közönséges halandónak a fia. <span class=
"pagenum"><a name="Page_44" id="Page_44">-44-</a></span></p>
<p>– De az apám azt mondja, hogy így leszek boldog, – felelt
Gáborka.</p>
<p>Baracsky bácsi, a ki eleinte igen büszke volt a tútorságra, a
míg a zöld erszény eltűnése nem derűlt ki, kedvetlenűl vonogatta a
vállait:</p>
<p>– Az én Viczky barátom igen jó czimbora lehetett, de az életet
nem ismerte. Hogyan lehetséges pénz nélkül elképzelni a
boldogságot? Fantaszta volt az édes apád, amicze, semmi egyéb, mint
fantaszta, ezt becsületem szentségére mondom.</p>
<p>A magyarruhás kis öregúr, a ki olyanformán jutott a tútorsághoz,
hogy a Viczky apjának valamikor honvéd bajtársa volt, elégedetlenűl
csóválta a fejét. Nagy családú ember volt, az ügyvédi iroda kerekei
nyikorogtak, meg aztán a sok fiatalabb fiskális bizony hátranyomta
az öreg urat.</p>
<p>– A mai világban, – dohogta, – a mikor egy becsületes csőd nem
akad, bizony a legjobb időben jött volna ez a kis gondnokság. De ez
is olyan, mint a nesze semmi, fogd meg jól. Mindig megtréfált az
élet. Sokat igért, semmit sem adott. <span class="pagenum"><a name=
"Page_45" id="Page_45">-45-</a></span></p>
<p>Mindazonáltal görbe botocskájával elzavarta Gáborka mellől a
kunyoráló Blásik Jánost, a ki épen azon mesterkedett, hogy a
fiúcska ezüstóráját elkérje emlékbe.</p>
<p>– Elmenj innen, te semmirevaló, – kiáltá, – mert becsukatlak az
ezüst evőeszközökért!</p>
<p>Blásik János keserves könnyhullajtások között átkozta meg azt, a
ki csak egy ezüstkanalat is látott.</p>
<p>– Világéletemben szerencsétlen voltam, jó uram. A balsors most
is Bécsbe szólított, a mikor az én jó uram lehúnyta a szemét. Most
már nem marad egyéb hátra, mint keresni a zöld erszényt. Mert meg
kell annak lenni valahol.</p>
<p>Barcsay bácsinak felvillant a szeme. A Gáborka feje felett
odasúgta a Blásik fülébe:</p>
<p>– Kend sok mindent tud. Esténkint mindig otthon vagyok. Legyen
szerencsém egy ital borra – a hazáért.</p>
<hr class="chap" />
<div class="chapter"></div>
<p><span class="pagenum"><a name="Page_46" id=
"Page_46">-46-</a></span></p>
<h3>A FÁTYOL-LÁNYOK.</h3>
<p>A Fátyol-kisasszonyok az Ibolya-utczában laktak egy hosszú,
sárga, földszintes házban. Ebben a házban töltötte Viczky Gábor
pesti diákéveit.</p>
<p>Fátyolék amolyan elszegényedett vidéki urak voltak, a kik a
szégyen és a szegénység elől menekültek a vidékről a fővárosba.
Abban az időben, a mikor a vidéki úri osztály rohamosan kezdett
tönkremenni, a forradalom utáni időben, minden tönkrement családnak
egy a reménysége: a főváros. Budapest igéri a megélhetést, a
boldogulást, a jövőt. A férfiak hivatalhoz jutnak, pompás,
kényelmes hivatalhoz, – mert ugyan kinek találták volna ki a jó
hivatalokat, ha nem az elszegényedett nemes embereknek? Az állam
tartozik gondoskodni arról az osztályról, a melyet ezer esztendő
óta az államfentartó <span class="pagenum"><a name="Page_47" id=
"Page_47">-47-</a></span> osztálynak neveztek. A vármegye már
megtette a magáét, most az államon a sor, hogy honorálja az ősök
érdemeit az unokáknak adott kenyér formájában. Aztán a lányok itt
könnyebben férjhezmehetnek, nagyobb a választék a gazdag
emberekben, a kik nem a hozományt nézik, hanem a jó erkölcsöt és az
úri származást. Pest gazdag város volt. Meggazdagodott kereskedők,
bankárok és háziurak laktak benne, a kik a vidéki fantázia szerint
egytől-egyig nemtelen származású németek, svábok voltak. A kiknek
nagy dicsőség lehetne beleházasodhatni például egy gyóni és
vadaskürthi Fátyol-familiába. Rauffangkherernek, a leggazdagabb
pesti polgárnak lehet harminczhárom háza Pesten, de czímere még
akkora sincs, mint Bujin a kisbirónak, a ki a ns. Gaálok
származéka. És Rauffangkherer odaadná mind a harminczhárom házát,
ha csak egy akkora nemes kisasszonyt kaphatna feleségül, mint az
ökle. De Rauffangkherer, a meggazdagodott sváb nem kaphat nemes
kisasszonyt, mert a nemes kisasszonyok csak nemes emberhez mennek
férjhez. <span class="pagenum"><a name="Page_48" id=
"Page_48">-48-</a></span></p>
<p>És az egész Pest csupa Rauffangkhererből áll, mondta a vidéki
fantázia, vigyük tehát a férjhez adandó lányokat Pestre, mert hátha
akad a Rauffangkhererek között kedélyes, nobilis, úri gyerek, a
kihez érdemes hozzáadni a leányt.</p>
<p>Jöttek-jöttek sorban a vidéki familiák és elárasztották Pestet.
Egy darabig hűségesen ápolgatták a reménységeket, a melyeket
podgyászukban hoztak, a férfiak várták a nagy hivatalt, a leányok a
milliomos kérőket, az asszonyok a selyemruhát és ékszert, a míg
lassan-lassan lekopott róluk a falusi szín, a falusi színnel együtt
elhagyogatták kedves szokásaikat, a mulatságkedvelést,
vendégeskedést, úrhatnámságot és beleszürkültek a pesti flaszterbe.
Az urak czilinderkalapokat hordtak, mint a többi svábok és otthon a
háziasszony elbújt a vendégek elől. A kisasszonyok most már
bárkihez hozzámentek volna feleségnek, de nem akadt senki és a
mindent megváltó gazdag házasság helyett azon imádkoztak a barátok
templomában, bár kinevezést nyerhetnének a póstához. A családok
fiatal tagjai még névjegyükre <span class="pagenum"><a name=
"Page_49" id="Page_49">-49-</a></span> nyomatták családi
czímerüket, de az öregek már nemességüket is eltagadták,
elfeledték. Pesti polgárok lettek, a kik belevegyülve a városi élet
zajgásába, elfeledték a falut, az ősi birtokot, az agarat és
mindent, a miért apáik éltek.</p>
<p>A Fátyol-kisasszonyok hárman voltak és otthon, Csákány
vármegyében a szólás-mondás azt tartotta róluk, hogy szebb, jobb,
feleségnek valóbb leányok nem akadnak seholse a magyar szent korona
országaiban, csak az öreg Fátyol ne haragudott volna a
királyra…</p>
<p>Minden bajnak az volt az okozója, hogy Fátyol Kázmér haragot
tartott az uralkodóházzal és semmi áron nem akart kibékülni. Ezért
mentek tönkre, ezért veszett el Fehér-Monostor, ezért zúgnak olyan
szomorúan a háromházi tölgyek.</p>
<p>Mert Fátyol Kázmér engesztelhetetlen volt. Lehet, hogy félig
legenda, félig igaz, csupán annyi a bizonyosság, hogy a forradalmat
követő esztendőkben Fátyol Kázmér épen úgy megtagadta az
adófizetést, mint a környékben minden jóravaló magyar ember. Nohát
ebbe <span class="pagenum"><a name="Page_50" id=
"Page_50">-50-</a></span> senkise ment tönkre, elküldték a
cserepárokat a renitens hazafiak nyakára és a világ forgott tovább
tengelye körűl. Az igazi nagy baj az volt, hogy Fátyol Kázmérnak
ebben az időben Bécsben dolga akadt. Régi nagy pöre volt a
familiának, a melynek ágas-bogas szálai Bécsig nyúltak. Fátyol
Kázmér Bécsbe utazott, hogy pörét előbbre vigye. A pörösködés
kedvéért még a gyűlöletét is a szegre akasztotta, a mely gyűlöletet
a császárváros iránt érzett.</p>
<p>Bécsbe utazott tehát Fátyol Kázmér és mint odahaza hallotta,
legjobbnak vélte megszállni a «Vörös ökör» fogadóban, a melynek
vagy harmincz esztendő előtt egy Kolpa nevű magyar ember volt a
gazdája. Kolpa a maga idejében híres volt a főztjéről, boráról, no
meg arról is, hogy kitünően elmulattatta a fogadójába vetődő magyar
urakat. Még a Burgba is elvitte őket, persze csak titokban, hogy
senki meg ne tudja. Sőt idősebb Bugáry Pál egy eleven
főherczegasszonynyal is beszélt az öreg Kolpa révén és a
főherczegasszony nagyon belebolondult idősebb Bugáry Pál szemébe… A
mikor Fátyol Kázmér a «Vörös ökörbe» szállott, a <span class=
"pagenum"><a name="Page_51" id="Page_51">-51-</a></span> híres
Kolpának már csak az unokája élt. Kolpa volt az is, de magyarul egy
kukkot sem tudott az istenadta. Ócska, széljárta, düledező fogadó
volt a «Vörös ökör», valahol a város vége felé, de Fátyol Kázmérnak
nagyon megtetszett az a hely. Hiába, az ősök jártak itt, tán még a
Rákóczi kalandos vitézei is betértek a «Vörös ökörbe», a mikor
hébe-korba ellátogattak Bécsbe. Fátyol Kázmér a «Vörös ökör» falai
között úgy érezte magát, mintha egy darab hazai földön lenne, a mi
nagy dolog volt abban az időben. Bekvártélyozta magát a fogadóba és
három hónapig nem mozdult ki belőle. Nem jutott tovább, mint a
«Vörös ökör» kapujáig, pedig sokszor feltette magába, hogy
nekiindul a városnak, a melyből idáig csupán a Szent István tornya
látszott. De valami érthetetlen félelem mindig visszatartotta. Nem
mert kilépni az utczára, mert attól tartott, hogy a császár talán
elfogatná és börtönbe vettetné. Mert ludas volt Fátyol Kázmér sok
mindenféle csínynek az elkövetésében, a mely csínyek a császári
királyi hatóság rovására követődtek el és valami azt súgta neki,
hogy a császár tudja, hogy <span class="pagenum"><a name="Page_52"
id="Page_52">-52-</a></span> mennyi borsot tört az emberei orra alá
otthon a pátriájában.</p>
<p>Az ifjabb Kolpa, a kinek egyszer bizalmasan elmondta
aggodalmait, először nagyot nevetett az ijedt magyaron, aztán észbe
kapva, bólongatni kezdett hunczut fejével.</p>
<p>– A császár haragszik a magyarokra, – mondta fontoskodva. – A
Burgban van egy nagy könyv, a melybe minden olyan magyarnak be van
irva a neve, a kinek apja, nagyapja, vagy valamelyik őse
kellemetlenséget csinált a császári háznak. De benne vannak a
könyvben azok a magyarok is, a kik maguk vétkeztek.</p>
<p>– Vajjon benne vagyok-e én is? – mormogta aggodalmasan Fátyol
Kázmér.</p>
<p>Az ifjabb Kolpa, a ki épen olyan rövidhajú, holdvilágképű férfiú
volt, mint a legendákba kerűlt nagyapja, hunyorított a
szemével:</p>
<p>– Azt meg lehetne tudni. Egész bizonyosan meg lehet tudni. Én
ismerem azt az őrmestert, a ki éjjel-nappal őrzi a magyarok könyvét
a Burg egy szobájában, csakhogy pénzbe kerül a dolog. <span class=
"pagenum"><a name="Page_53" id="Page_53">-53-</a></span></p>
<p>– Mennyibe kerül?</p>
<p>– Száz forintba, – felelt szemtelen nyugalommal Kolpa. – Ennyit
kell adni az őrmesternek, Fráncznak. De ezt is csak azért teszi
meg, mert a tekintetes úr nálam lakik.</p>
<p>Fátyol Kázmér belenyúlt a tárczájába:</p>
<p>– Itt a száz forint. Bizonyosságot akarok tudni. Haragszik-e
reám a császár, vagy nem haragszik. A bizonytalanság megöl.</p>
<p>Kolpa eltette a százast és másnap este ijedt, aggodalmas
arczczal érkezett meg a város felől.</p>
<p>– Nagy baj van, – susogta. – A tekintetes úr a háromkeresztesek
között van felsorolva.</p>
<p>Fátyol riadtan nézett a fogadósra:</p>
<p>– Kik azok a háromkeresztesek?</p>
<p>– Én se tudtam, de a Fránczl megmondta, hogy a háromkeresztesek
a legveszedelmesebb magyarok, a kiket tűzzel-vassal kell
elpusztítani. Saját szememmel láttam a három vörös keresztet a
tekintetes úr neve mellett a magyarok könyvében.</p>
<p>– Három vörös keresztet! – kiáltott fel Fátyol Kázmér és a haja
égnek meredt. – Sohasem látom többé hazámat. <span class=
"pagenum"><a name="Page_54" id="Page_54">-54-</a></span></p>
<p>Kolpa protektori mozdulattal veregette meg Fátyol uram
vállát:</p>
<p>– No, azért nem kell kétségbeesni. Nálam biztonságban van a
tekintetes úr. Itt nem bántják, mert nekem sok jó barátom van a
rendőrségnél. Meg aztán van annak is módja, hogy az a három kereszt
eltűnjön a tekintetes úr neve mellől a magyarok könyvéből. Pénzzel
mindent meg lehet csinálni.</p>
<p>Fátyol Kázmér, a milyen naiv, épen olyan becsületes ember volt.
Elhárító mozdulatot tett a kezével:</p>
<p>– Nem, azt nem. Az okmányhamisítás volna. És annál nagyobb volna
a krímen, mert országos okmányt hamisítanánk.</p>
<p>Kolpa vállatvont.</p>
<p>– Akkor a császár mindig haragudni fog; de még a tekintetes úr
unokáit sem szívelheti, mert ha egy magyarnak a neve szóba kerűl a
császár előtt, legelsőbben is a nagy könyvet ütik fel. Még
háromszáz esztendő múlva is tudni fogják a Habsburgok, hogy a
Fátyol-nemzetség veszedelmes fajta.</p>
<p>Fátyol Kázmér kidüllesztette a mellét. Olyan <span class=
"pagenum"><a name="Page_55" id="Page_55">-55-</a></span> volt a
természete, hogy hamar esett egyik végletből a másikba. Gyáva volt
az egyik perczben, majd vakmerő lett hirtelen. Nem hiába van a
Fátyolok czímerében nyúl a medvével. Fölemelte a fejét és gőgösen
megszólalt:</p>
<p>– Csak hadd tudják a Habsburgok, hogy mi kik vagyunk. Nem félünk
tőlük.</p>
<p>Kolpa megvakarta a vörös fejét:</p>
<p>– De legalább egy keresztecskét jó volna letöröltetni.</p>
<p>– Egy fiát sem, – válaszolt büszkén Fátyol. – Sőt hadd csináljon
oda a Fránczl még egy keresztet. Adok neki száz forintot.</p>
<p>– Az is lehetséges, – kapott a szón a fogadós.</p>
<p>Fátyol Kázmér már megbánta, a mit mondott, de a szavát nem
vonhatta vissza. Kivette tehát a százast, de szemlesütve azt
mormogta:</p>
<p>– No, azért nem kell nagyon sietni azzal a negyedik kereszttel.
Elég egy magyarnak három kereszt.</p>
<p>Ettől az időtől fogva aztán már a kapuig se igen ment el Fátyol
Kázmér. Ott evett, ivott a <span class="pagenum"><a name="Page_56"
id="Page_56">-56-</a></span> fogadóban naphosszant, mert mindig
jóétvágyú, jótorkú ember volt, de meg az unalomtól se tudott
egyebet csinálni. Valahogyan nemzeti mártirnak kezdte magát érezni,
a kinek rejtőzködni kell a császár haragja elől. És jól esett neki
a mártiromság. A szobáját czellának nevezte, a «Vörös ökör» fogadót
pedig Kufsteinnak vagy Olmütznek képzelte, a hol a magyar hazafiak
sinylődnek. Egy napon Kolpát, a fogadóst «porkoláb úr»-nak
szólította és megkérte, hogy szerezzen neki lánczokat valahonnan, a
melyeket magára vehet, ha a felsőbb hatóság a várbörtönt vizsgálja.
Kolpa szerzett is neki egy rozsdás lánczot, a melyet a fogoly
éjjelente keservesen zörgetett.</p>
<p>Boldog, határozottan boldog volt Fátyol Kázmér a «Vörös
ökör»-ben, mialatt a hazáért szenvedett. A mikor a magával hozott
pénze fogyatékán volt, levelet irt haza pénzért, de Kolpa tanácsára
elhallgatta azt, hogy fogságban van.</p>
<p>Később már annyira beleélte magát helyzetébe Fátyol Kázmér, hogy
a szobájából se mozdult ki. Pókokat tenyésztett és egereket
szelidített. <span class="pagenum"><a name="Page_57" id=
"Page_57">-57-</a></span> Kolpa ellátta bőven itallal, étellel,
meghízott, meggömbölyödött a fogságban.</p>
<p>Három esztendeig volt Fátyol Kázmér a «Vörös ökör» lakója; három
évig csörgette a rablánczot és irogatta haza a leveleket pénzért. A
rabság sok pénzt megemésztett; annyi pénzért akár a legendás Iff
vár földalatti helységében is ülhetett volna. Az elkényeztetett
Kolpa pénzért mérte a levegőt is és egy napon, mikor a fogoly azon
alázatos kérelemmel állott elő, hogy szeretne új szalmazsákot a
régi helyébe, a vörös Kolpa jóizűen felkaczagott:</p>
<p>– Új szalmazsákot parancsol? Talán bizony valami korcsmába
képzeli magát, hogy úgy parancsolgat?</p>
<p>Fátyol Kázmér búsan hajtotta le fejét és nem szólt semmit.</p>
<p>Három esztendő múlva odahaza Csákány vármegyében
türelmetlenkedni kezdett az atyafiság és az az érdekeltség, a mely
a nagy pört vitte, a mely pör kedvéért Fátyol Kázmér Bécsbe
utazott. Különböző verziók keltek szárnyra arról, hogy mért nem
jöhet haza Bécsből Fátyol. Némelyek tudni vélték, hogy <span class=
"pagenum"><a name="Page_58" id="Page_58">-58-</a></span> a császár
nem engedi haza, mert megkedvelte, mások – és ez volt a valószinűbb
feltevés, – kihagyták a császárt a kombináczióból és egész
egyszerűen úgy magyarázták Fátyol Kázmér hosszadalmas bécsi
tartózkodását, hogy szépen meg van kötve a két keze és a két lába,
még pedig asszonyi hajszállal. Azért kellett a töméntelen pénz
minduntalan, mert egy asszony öltöztetése, csinosítása nagyon sokba
kerűl.</p>
<p>– Így lett volna helyes a dolog, így kellett volna lenni minden
raison szerint, – mondta később, évek múlva Baracskay bácsi, a kit
az atyafiak és az érdekeltség felkért, hogy nézzen utána Fátyolnak.
Azt mondta később Baracskay bácsi, hogy az lett volna az igazság,
ha szoknyadolog miatt késlekedik Kázmér, de akkor, midőn elindult,
nagyon csikorgatta a fogát.</p>
<p>– Kitekerem a nyakát, de még ő nagyságának is, – fogadkozott
Baracskay bácsi az atyafiság és az érdekeltség nagy megnyugtatására
és mint régi módi emberhez való, a brassói gyorskocsit várta be
Debreczenben, de a gyorskocsi nem jött, mert nem is jöhetett. Vonat
járt már akkor réges-régen. Baracskay bácsi is <span class=
"pagenum"><a name="Page_59" id="Page_59">-59-</a></span> tudta azt
nagyon jól, csak a multat szerető, jelent megvető öreg urak
naivságával mórikálta magát, hogy ő még nem ismeri a vasutat. A
hogy némely öreg úr még manapság is taplót és kovát hord zsebében,
pedig Irinyi régen feltalálta a gyufát, de az öreg urak
ragaszkodnak a taplóhoz és igen nagy az örömük, ha a szabadban,
szélben nem egykönnyen tud pipára gyujtani a gyufás ember, míg a
taplós a legnagyobb szélben is könnyen jut tűzhöz.</p>
<p>Baracskay bácsi a taplós öreg urak közül való volt, bizonyos
volt arról, hogy már nem láthat, nem tapasztalhat semmi olyasmit a
jelenben, a mi meglephetné őt, a minél százszor különb példa elő ne
fordulna a múltban, de a Fátyol Kázmér esete még őt is kihozta a
rendes flegmájából.</p>
<p>– Olyant még nem láttam, mióta kétágú vagyok, – mesélte később
évek múlva a kaszinóban, – egy rozsdás vasszöggel ásta a falat
Kázmér és addig nem akart elmozdulni, a míg a falat keresztül nem
ássa. Láttam, hogy tisztára megbolondult szegény atyámfia, a
bolondokkal <span class="pagenum"><a name="Page_60" id=
"Page_60">-60-</a></span> pedig bolond módra kell bánni. Kibéreltem
a szomszédos szobát a fogadóban és egy éjszaka áttörettem a falat a
Johannal, a hausknechttel. Bedugtam a fejemet a lyukon és így
szóltam: «Bajtárs, fogolytárs, nekem már sikerűlt az, a miben te
fáradozol, megtaláltam az utat a meneküléshez. Egy drótdarabból
sikerűlt kulcsot csiszolni a tömlöczöm ajtajához, a legközelebbi
éjjel menekülök. Tarts velem.» Fátyol Kázmér felcsapott, átmászott
a lyukon és éjjel elszöktünk a «Vörös ökör»-ből, miután az utolsó,
legborsosabb számlát kifizettem Kázmérért…</p>
<p>… Körülbelől ez volt a története annak, hogy a nagy tölgyfák az
egykori Fátyol-tanyán ma olyan szomorúan zúgnak, így ment tönkre
Fátyol Kázmér.</p>
<p>Viczky Gábor, a ki pesti diákéveiben a Fátyol-családnál lakott,
számtalan variáczióban hallotta az öreg Fátyoltól a bécsi fogság
történetét. Egyebekben egészen normális ember volt az öreg Fátyol,
a józan esze csak akkor hagyta el, ha a bécsi fogságra emlékezett.
Mint mikor egy ék hiányzik az óra fogaskerekéből és a <span class=
"pagenum"><a name="Page_61" id="Page_61">-61-</a></span> hiányzó
éknél megbotlik az egész szerkezet, úgy botlott meg a Fátyol Kázmér
rendes észjárása annál az időpontnál, a mikor annó… annórum Bécsbe
utazott… Aztán már mindenről egészen helyes fogalma volt, a
fogaskerék rendesen forgott tovább.</p>
<p>Az Ibolya-utczában, a hosszú sárga házban, a hol még kert is
volt az udvaron, a melyben a Fátyol-kisasszonyok virágokat
neveltek, köztiszteletben állott az öreg Fátyol. Hosszú fehér haja,
patriárkális szakálla és bécsi fogsága tekintélyt szerzett neki a
Józsefvárosban. Senkisem tudta, hogy Fátyol Kázmér igen alantas
hivatalt tölt be csupán Budán a minisztériumban és a szomszédok
szivesen hitelt adtak annak a feltevésnek, hogy az öreg Fátyol
csupán passzióból jár a hivatalába.</p>
<p>A kisasszonyok nagy mértékben hozzájárultak ahhoz, hogy a
családnak megfelelő tekintélye legyen.</p>
<p>Hárman voltak a leányok. Marietta, a legidősebb és az utána
következő Janka abban az időben már lemondtak arról, hogy
férjhezmenjenek valami milliomoshoz, emígy segítvén <span class=
"pagenum"><a name="Page_62" id="Page_62">-62-</a></span> imádott
atyjukon. Ha gondoltak is a férjhezmenésre, nagyon titokban
cselekedték azt, titkolva még egymás előtt is a lehetetlennek
látszó gondolatot. Mariettának néhány fehér szál vegyült már barna
hajába és asszonyos, telt termeténél fogva a környéken «tekintetes
asszonynak» hivták. Marietta lassan megszokta azt, hogy ő már
asszony, holott leány volt és épen ezért furcsának tetszett volna
előtte, ha valaki udvarolgatni kezdett volna neki. Sőt olykor, ha
röpke bókot hallott a szomszédoktól, boltosoktól, hol megfordult,
kedves szomorúsággal legyintett a kezével:</p>
<p>– Ugyan ne gúnyolódjanak már az ilyen vénasszonynyal, a milyen
én vagyok!</p>
<p>Még az öreg Fátyol is elismerte Marietta asszony voltát, mert ha
olykor valami rosz fát tett a tűzre, – elmaradozott a józsefvárosi
korcsmákban, vagy elkártyázta elsején a fizetését, mindig bizonyos
bűnbánattal fordult Mariettához:</p>
<p>– Bocsáss meg, asszony, sohasem teszem többé.</p>
<p>Marietta – mit tehetett szegény egyebet, – <span class=
"pagenum"><a name="Page_63" id="Page_63">-63-</a></span> nevetni
kezdett könnyei mögött és úgy felelt, a hogyan egykor az anyjától
hallotta:</p>
<p>– Javíthatatlan vagy, kedvesem.</p>
<p>A háztartás tulajdonképeni feje igazában Janka volt. Ez a kissé
himlőhelyes, tagbaszakadt, hallgatag leány dolgozott két cseléd
helyett, főzött, mosott, gazdálkodott a család rendelkezésére álló
csekély pénzzel és szerényen átengedte a háziasszonyi dicsőséget a
nénjének. Mariettának voltak nagyúri hajlamai, szerette a finom
keztyűket, jó ruhákat. És Janka mindig gondoskodott arról, hogy
Marietta kielégíthesse passzióját. És boldog volt, ha Marietta
megajándékozta elhasznált keztyűivel, ruháival. Míg reggeltől estig
a konyhán dolgozott, egész hajnalig pörgette a varrógépet a
himlőhelyes Janka és varrta azokat a fehérneműket, a melyeket aztán
hordárral küldtek el a megrendelőkhöz. Viczky Gábor a hat esztendő
alatt, a melyet a Fátyol-családnál töltött, sohasem hallott arról
beszélni, hogy Janka miért és kinek varr éjjelenként. Mintha egymás
között is titkolták volna a dolgot, Janka addig sohasem ült a
nappal letakart <span class="pagenum"><a name="Page_64" id=
"Page_64">-64-</a></span> varrógéphez, a míg az egész család nem
tért nyugalomra. Meglehet, azt hitték, hogy sem Viczky, sem a
szomszédok nem hallják a varrógép pergését, miután ők maguk nem
akarták hallani. Janka sohasem ült addig az asztalhoz, a míg
mindenki nem evett, mert a tálalást csak nem bízhatta a cselédre! A
cselédre, a kiről mindig beszéltek, a kit Viczky Gábor hat esztendő
alatt sohasem látott. Könnyen meglehet, hogy az idők folyamán ők
maguk is elhitték, hogy van valahol valami cselédjük, hisz annyit
beszéltek róla! Ugyancsak Janka volt az, a ki a hónap vége felé
gyomrát panaszolta és nem vacsorázott. Az örökös munka, szakadatlan
foglalkozás nem ártott meg Jankának, még szép is volt ez az erős,
komoly leány. Tiszta, csinos háziruhájában, ha a csengetésre ajtót
nyitott valami idegen előtt, szolgálatkészen kérdezte:</p>
<p>– Kit tetszik keresni? A tekintetes asszonyt vagy a tekintetes
urat?</p>
<p>Ugyancsak Jankával történt meg az a szégyen, hogy a pék, a ki
reggelenkint a kiflit hordta, egy napon beállított Mariettához és
<span class="pagenum"><a name="Page_65" id=
"Page_65">-65-</a></span> annak módja szerint megkérte a tekintetes
asszony szobalányának a kezét… Később, ha Marietta szeszélyes
kedvében volt, néha gúnyolódva emlegette ezt a péket, Janka pedig
lesütötte a szemét.</p>
<p>A harmadik leány, Rózsa, volt a család szemefénye. Az öreg
Fátyol egyszer kitalálta, hogy Rózsa az a sorsjegy, a melyet ha
egyszer kihúznak, főnyereményt üt, és azóta Rózsának a neve otthon
«sorsjegy» lett.</p>
<p>– A mi családi reskontónk ma ismét meghódította a lóvasúti
kondoktort, – jelentette félig tréfásan, félig komolyan Rózsa, a
mikor déltájban a szinésziskolából hazajött.</p>
<p>Majd máskor:</p>
<p>– A családi reskontónak új czipő kell. Mert micsoda szégyen
volna, ha lyukas czipőben húznák ki!</p>
<p>Egyszer azt jelentette:</p>
<p>– A sorsjegyet szerződtetni akarta egy vidéki direktor. De a
sorsjegy csak pesti primadonna akar lenni.</p>
<p>Vidám, nagyhajú, lángoló szemű gyermekleány volt Rózsa. De a
vidámságából hiányzott <span class="pagenum"><a name="Page_66" id=
"Page_66">-66-</a></span> a szeles pajzánság, a melylyel az ifjú
szinészleányok rendesen tüntetőleg megkülönböztetni akarják magukat
a rendes «házi-lányoktól», inkább valami bájos, csendes szomorúság
érzett ki mindig a hangjából, nevetéséből. Valami olyan komoly
szomorúság, a mely önkéntelenül rokonszenvet keltett mindenkiben, a
ki a leánynyal érintkezett. Sőt még azzal is tisztában volt, hogy
pályáján ezer veszedelem leskelődik reá és már elég veszedelem
magábanvéve az is, ha mindegyik veszedelmet szerencsésen elkerülte.
Húsz esztendős volt Rózsa, de néha gyermekebb volt a süldő
leánynál, míg máskor komolyság, életfelfogás dolgában még Mariettán
is túltett. Egyszer azt beszélték róla, hogy igen nagy tehetsége
van a szinjátszáshoz, máskor a legkisebb rátermettséget is
megtagadták tőle. Olyan volt ez a leány, mint az áprilisi napsugár;
szomorúsága és vidámsága, magábavonúlt csöndessége, majd kitörő
jókedve arról beszélt, hogy odabenn egy szeszélyes, hangulatos,
változatos kis lélek rejtőzik, a kiben a szinek és az árnyékok úgy
váltogatják egymást, mint az áprilisi napsugár fénye és borulata.
<span class="pagenum"><a name="Page_67" id=
"Page_67">-67-</a></span></p>
<p>Viczky Gábor az első években, a melyet a Fátyol-családnál
töltött, Mariettába volt szerelmes, ha ugyan szerelemnek lehet
nevezni egy fiatal diákgyerek rajongását valamely nálánál sokkal
idősebb, műveltebb kedves asszony iránt, a ki ártatlan kaczérsággal
jön reá a rajongó szerelemre, a melyet a gyermekifjúban ébresztett.
A mikor Marietta gyermek volt, a híres tölgyek még olyan büszkén
zúgtak az ősi birtokon, mintha még ezer esztendeig mindég a
Fátyoloknak zúgnának. Az anyja, született Csáky bárónő, nagyralátó
asszony volt és Marietta süldő leány korában már francziául beszélt
az egri püspökkel, a ki bérmáló útjában a Fátyolék falujába is
elvetődik, míg ugyanakkor Jankának angol nevelőnőt fogadtak.</p>
<p>A hosszú téli estéken, a mikor a három Fátyol-leány kézimunka
vagy regény mellett ülte körűl a kerek asztalt a függőlámpa alatt,
Viczky Gábor is odahurczolkodott könyveivel és csendesen
tanúlgatott a leányok között. Marietta olykor elmélázva dőlt hátra
a széken és míg megigazította asszonyos pongyoláján a csipkéket,
megszólalt: <span class="pagenum"><a name="Page_68" id=
"Page_68">-68-</a></span></p>
<p>– Elfelejtek francziául, ha nem beszélhetek senkivel.</p>
<p>Viczky Gábor egy esztendő alatt szépen, játszva megtanúlt
francziául a kerek asztal mellett.</p>
<p>Marietta nagyon jó tanárnő volt és ártatlan kaczérsággal igért
csókot Gábornak, a mint az első franczia levelet intézi hozzá.</p>
<p>Naiv, gyermekes szerelem volt az, a mely az idős leány és a
gyermekifjú között sokáig lappangott. Marietta, ha ábrándos napja
volt, az ujjain kiszámította, hogy hány esztendő múlva lesz Gábor
abban a korban, a mikor megnősülhet és titkon azt gondolta, hogy ő
akkor még nem is lesz olyan nagyon öreg.</p>
<p>Lappangott a szerelem, de lángra sohasem gyúlt, mert Marietta
nemes, tisztalelkű nő volt, a ki talán inkább meghalt volna,
mintsem valami tisztátalanságot kövessen el.</p>
<p>Viczky Gábor, midőn egy őszszel visszatért Pestre, Baracskay
úrtól, a hol a nyári vakácziót töltötte, valahogyan úgy érezte,
hogy a két hónap alatt kiszeretett szerelméből. Elégette a
verseket, a melyeket Mariettához irogatott és <span class=
"pagenum"><a name="Page_69" id="Page_69">-69-</a></span>
naplójában, a melyet diákos pontossággal, szeretettel irt, ezen
sorokat irta be:</p>
<p>«Mától fogva új életet kezdek, szakítok könnyelmű
szenvedélyeimmel, mert én szegény ember vagyok, a kinek nem
lehetnek szenvedélyei…»</p>
<p>A szenvedélyek alatt titokban a szegény Mariettát gondolta, a ki
ártatlan, vénleányos vágyódással várta vissza egész nyáron a
Bayard-frizurás diákot. Sőt egyszer levelet is irt neki, a melyben
anyáskodó gonddal ajánlotta figyelmébe, hogy vigyázzon Gábor az
egészségére és óvakodjon a rosz emberektől, mert akkor mindnyájukat
nagyon megszomorítaná.</p>
<p>Viczky Gábor őszszel, a midőn könyveivel letelepedett a kerek
asztal mellett, észrevétlenűl cserélt helyet. Eddig szemben ült a
régi kakukos órával, a melynek megsárgult lapján gyakran nézte
aggódva, mint közeledik a lefekvés órája, a mikor meg kell válni a
kerek asztaltól, Mariettától és mindentől, a mit addig az életben
kedvesnek ismert, most hátat fordított az órának és a Janka
szomszédságába jutott. A hallgatag, komoly leányra különös
<span class="pagenum"><a name="Page_70" id=
"Page_70">-70-</a></span> hatással volt a fiatalember szomszédsága.
Vannak olyan magános, bezárt lelkek, «Mimosa pudicá»-k, a melyek
titokteljesek, ismeretlenek és a legteljesebb mértékben zárkózottak
mindaddig, a míg a legkisebb érintés nem jut zárjukhoz. Akkor
egyszerre megnyilnak, szégyenkezve, de boldogan tárják fel
kincseiket, tartalmukat, mintha alig várták volna azt az időt, hogy
előadhassák azt, a mijük van.</p>
<p>A himlőhelyes Jankával eddig még nem igen beszélt fiatalember,
vagy ha beszélt is, hát nem sokra ment vele. A leány a konyhában
vagy varrógépje mellett érezte magát legjobban. Félt, kerülte az
embereket, mert azt hitte magáról, hogy roppant csúnya azokkal a
foltocskákkal az arczán. Pedig nem volt csúnya, sőt talán szép
volt, a mint szemérmes pirulással, visszafojtott lélegzettel ült
helyén, a míg Gábor könyveibe mélyedt. Látszott rajta, hogy mindig
azon töri a fejét, vajjon milyen ürügy alatt vonúlhatna vissza
kedves konyhájába, a hol senkisem látja a szegény mimosa
pudicát.</p>
<p>Egyszer Gábor véletlenűl felpillantott a könyvből, a mely előtte
volt és úgy érezte, <span class="pagenum"><a name="Page_71" id=
"Page_71">-71-</a></span> hogy valaki erősen nézi oldalról.
Hirtelen arra fordította a fejét és a Janka becsületes két barna
szemét látta magával szemben. Látta azt a két szemet, a mely
rajongással, odaadással pihent a fején, a míg ő tanúlt. De látta az
esdeklő tekintetet is, a melyet később reá vetett a leány. Mintha
csak azt mondta volna:</p>
<p>– Kérlek, nagyon kérlek, ne vedd észre, hogy az előbb néztelek.
Igazán nem tudom, hogyan lehettem olyan ostoba, hogy elárultam
magam…</p>
<p>Viczky Gábor ettől az estétől fogva nagyobb figyelmet szentelt
Jankának, mint addig. Apró bókokat mondogatott neki, ha napközben
találkoztak. Egyszer megdicsérte a kezét, máskor a főztjétől volt
elragadtatva.</p>
<p>Janka hálás boldogsággal fogadta, hogy Gábornak méltóztatik vele
foglalkozni és egy napon nagy pirulással előadta, hogy ő már régen
tervezi azt, hogy Gábort megtanítja angolul. Mert nem felejtett ám
el angolul Janka. Vasárnaponkint – ez volt minden szórakozása a
leánynak, – ellátogatott az anglikán <span class="pagenum"><a name=
"Page_72" id="Page_72">-72-</a></span> templomba, a hol angol szót
hallott. Egyszer véletlenűl bevallotta azt is, – a mikor már
beszédesebb lett, – hogy számos ismerőse van a budapesti angolok
között, a kikkel a misén szokott találkozni. Több előkelő asszony
hivta már házához, de ő nem mert sehová se elmenni.</p>
<p>És Viczky Gábor angolul tanult. Bejegyezte a naplójába, a melyet
egy kereskedő pontosságával és lelkiismeretességével irt, hogy:</p>
<p>«Azt hiszem, hogy a Vénusz csillag jegyében születtem. A nők
által fogok boldogulni az életben. Eddig, a mit még tanúltam és
eltettem a tarisznyámba, hogy majd az életben elővehessem, mindent
a nőktől kaptam…»</p>
<p>Szép, sugár fiatalember volt Viczky Gábor, ábrándos tekintete,
hajviselete és csendes viselkedése bizonyos romantikus külsőt
kölcsönzött neki. Épen nem csodálkozott azon, hogy hatással van a
női szivekre, sőt bizonyos tekintetben számított arra, hogy a nők
nem fognak idegenkedni tőle az életben. És szorgalmasan tanúlt
angolul a himlőhelyes Jankától.</p>
<p>Az erős, szélesvállú leányt, a kinek kezében <span class=
"pagenum"><a name="Page_73" id="Page_73">-73-</a></span> egy férfi
határozottsága, erélye rejtőzött, a ki azelőtt hetekig nem nyitotta
szóra az ajkát, csodálatos metamorfózison ment keresztül. Beszédes,
víghangú teremtés lett, a ki esténkint olyan bohókás történeteket
mesélt el, a melyeknek eredetéről maga sem tudott számot adni.
Olvasta őket, vagy hallotta? Csupán a szemérmes arczpirulás maradt
meg a régi Jankából, a mely pirulás mindig elöntötte arczát, ha a
tekintetek reászegeződtek.</p>
<p>Marietta nem is mulasztott el egy csipős megjegyzést, a melyre
még Gábor is elmosolyodott és a mely megjegyzésnek szomorú
következménye lett.</p>
<p>Egyszer ugyanis, a mint Janka azt beszélte el épen, hogy miről
prédikált az angol pap, nem csekély utánzási tehetséggel mímelve a
papnak lapos, vontatott hangját, Marietta hirtelen előrehajolt és
könyökére támaszkodva, a Janka szemébe nézett:</p>
<p>– Már régen gondolkozom azon, hogy kihez is hasonlítasz te
voltaképen, Janka. Most, ebben a perczben eszembe jutott. Te vagy a
Münchausen báró postakürtje, a melybe a téli <span class=
"pagenum"><a name="Page_74" id="Page_74">-74-</a></span> hidegben
belefagytak a hangok, de a mint a meleg postaállomásra értek, a
kürt magától megszólalt, mert a hangok benne felengedtek. Te vagy a
Münchausen kürtje!</p>
<p>Rózsa, a ki valami regényt lapozgatott, felütötte a fejét és a
legtermészetesebb hangon így szólt:</p>
<p>– Magam is azt hiszem.</p>
<p>A diák csaknem hangosan nevetett és Fátyol bácsi, a ki ezen az
estén kivételesen odahaza volt és egy sarokban üldögélve, órákig
bámulta a fénykarikát, a melyet a lámpa fénye a menyezetre vetett,
köhintett:</p>
<p>– A Münchausen kürtje?…</p>
<p>Aztán nagyot sóhajtott:</p>
<p>– A Münchausen kürtje?… Azt mondjátok meg inkább, hová tette
Viczky Eduárd a bűvös zöld selyem erszényt és akkor van értelme az
egész beszédnek.</p>
<p>Levette tekintetét a mennyezetről és olyanformán nyögött fel,
mintha az igen nagy nehézségbe kerűlt volna. A lángpirossá vált
Jankára szegezte a szemét és gyöngéden mormogta: <span class=
"pagenum"><a name="Page_75" id="Page_75">-75-</a></span></p>
<p>– Ne törődj az ostobaságokkal, Janka lányom… Csupán két rejtély
van a világon. Az egyik rejtély az, hogy miért üldözi Fátyol
Kázmért a makk-király, a másik pedig az, hová tette Viczky Eduárd a
zöld selyem erszényt? Ezek a megfejthetetlen dolgok.</p>
<p>Ezek voltak rendesen azok a szavak, a melyekkel Fátyol bácsi a
vitát bezárni szokta. A leányok sokkal jobban tisztelték öreg
apjukat, semhogy tovább folytatták volna a vitatkozást, ha az öreg
közbeszólt. Régi szokás szerint úgy szimulálták valamennyien,
mintha csakugyan a megfejthetetlen rejtélyeken gondolkoznának, a
míg az apjuk fürkésző tekintete rajtuk nyugodott. Az öreg lassan
fordította tekintetét a megszokott mennyezet felé, de olykor a
bolondok ravaszságával még visszapillantott: vajjon csakugyan a
feladott rejtélyeken gondolkoznak-e a leányok, nem valami
léhaságon-e. A leányoknak az arcza be volt tanulva a leskelődésekre
és sohasem árúlták el magukat.</p>
<p>Most is elhallgattak, csupán Rózsa kunczogott belé a regénybe
egy negyedóra múlva:</p>
<p>– A Münchausen kürtje! <span class="pagenum"><a name="Page_76"
id="Page_76">-76-</a></span></p>
<p>Marietta szigorú, feddő pillantást vetett a leányra és a
szemével intett Janka felé, a ki haloványan, szomorúan ült
helyén.</p>
<p>És ezen az éjszakán csak késő éjfél felé kezdett el berregni a
varrógép.</p>
<p>Viczky, hogy nem hallotta a megszokott zajt, nem tudott elaludni
és hallgatózva emelte fel párnájáról fejét. Lassan-lassan kivehette
az éjszaka csöndjében a visszafojtott, keserves zokogást, a mely a
leányok szobája felől hallatszott. Hallotta a leányok kérlelő, halk
susogását. Könnyen kitalálhatta, hogy a megbántott Jankát kérlelik,
vigasztalják.</p>
<p>Hanem a mimóza pudika bezárúlt ezzel. Az angol leczkék
elmaradtak és Janka sokáig tartózkodott a konyhában esténkint,
főfájás ürügye alatt.</p>
<p>Viczky Gábor sohasem tanúlt meg tökéletesen angolul és később,
ha eszébe jutott neki a dolog, mérgelődve dünnyögte:</p>
<p>– Egy ostoba röhejnek köszönhetem, hogy nem tudok angolul.</p>
<p>Tavaszszal egyszer délben Rózsa nagy ujjongással jött haza a
szinésziskolából. <span class="pagenum"><a name="Page_77" id=
"Page_77">-77-</a></span></p>
<p>Marietta, a ki költeményeket olvasott, csudálkozva állott fel a
kanapéról, míg Rózsa a szalmakalapját a sarokba hajította.</p>
<p>– Talán szerződtettek? – kérdezte Marietta.</p>
<p>Rózsa legyintett a kezével.</p>
<p>– Több, sokkal több.</p>
<p>– Talán megkért valami néger király?</p>
<p>– Még annál is több.</p>
<p>Körültánczolta a szobát és vidám volt, mint már régen a
szomorkás leány.</p>
<p>– Beszélj már! – faggatta Marietta, a ki méltóságteljes
magatartását lassan elveszítette. Szinte reszketett a
kiváncsiságtól. Hogy könnyítsen magán, kinyitotta az előszoba ajtót
és kiszólt:</p>
<p>– Janka, gyere be, ez a leány megbolondúlt.</p>
<p>Janka, a ki még mindig duzzogott egy kicsit a Münchausen
kürtjeért, letörölte a kezét és bedugta a fejét az ajtón.</p>
<p>– Én tudom, mi a baja, – szólt csendesen, – szabad lesz neki a
Julia szerepét eljátszani a vizsgán.</p>
<p>Rózsa olyan mozdulatot tett a kezével, mint <span class=
"pagenum"><a name="Page_78" id="Page_78">-78-</a></span> a ki
megveti az egész világot, különösen benne Julia szerepét. Azután
megszólalt:</p>
<p>– Ti úgy éltek itthon, mint a medvék barlangjukban. Nem tudtok
semmit arról, a mi odakünn a világban történik. Marietta, a
nagyvilági hölgy még ujságot sem szokott olvasni hétszámra.</p>
<p>Marietta az ajkába harapott:</p>
<p>– Nem érdekelnek a magyar lapok. Francziát meg nem olvashatok.
Különben mi történt? Nyomban mondd meg!</p>
<p>Rózsa ártatlan arczot vágott:</p>
<p>– Nem történt semmi. Csak épen az, hogy ma kezdődnek a pesti
lóversenyek.</p>
<p>Mintha valami varázsigét ejtett volna ki Rózsa. Janka a
konyhából a szobába lépett, hogy hirtelen visszahúzódjon, mert
észrevette, hogy fehér köténye nem a legkifogástalanabb; Marietta
szinte elpirult az izgalomtól és önfeledten hebegte:</p>
<p>– És nincs új fehér keztyűm! Fehér keztyűt kell vennem mindjárt.
Janka, adj pénzt.</p>
<p>Rózsa azonban nyomban a konyhaajtó elé lépett és védőleg
terjesztette ki a karját: <span class="pagenum"><a name="Page_79"
id="Page_79">-79-</a></span></p>
<p>– Olyan nincs. Nem fogjuk most keztyűre kidobni a pénzt,
lóverseny-időben.</p>
<p>Marietta toppantott a lábával:</p>
<p>– Fehér keztyű nélkül pedig nem megyek.</p>
<p>Janka, a ki maga is izgatott volt a fenyegető pénzpazarlás
gondolatára, hirtelen közbeszólt:</p>
<p>– Majd én kitisztítom a keztyűdet. Olyan lesz, mintha új volna.
Tudod, ha én igérem…</p>
<p>Nem kellett befejezni a mondatot, Marietta megnyugodva ült
vissza a kanapéra. Rózsa pedig vígan kiáltotta Jankának:</p>
<p>– És most, vérszopó uzsorás, elő a maravédivel. Lássuk, mennyi
pénzünk van a tavaszi lóverseny első napján.</p>
<p>Bolondos, víg hangulat támadt a szobában. A falakról az
aranyrámás ősök, merev tekintetű asszonyságok és nyirott bajuszú
urak szinte csodálkozva néztek alá a vidám társaságra. Pedig
megszokhatták volna már a vidámságot, a mely a tavaszi lóversenyek
első napjain rendesen beköltözött az ibolya-utczai lakásba.</p>
<p>A Fátyol-kisasszonyok szenvedélyes lóversenyjátékosok voltak. A
sorsnak valami különös kedvezése volt az, a midőn a
Fátyol-kisasszonyokat <span class="pagenum"><a name="Page_80" id=
"Page_80">-80-</a></span> megsegítette a lóverseny-játékban. Évek
óta játszottak és állandóan nyertek. Persze kicsiny, szóra alig
érdemes összegeket, de a leányoknak minden krajczár jól esett, a
melyet szerezhettek. A toalett-gondok nyomban elsimúltak és Janka
olyan ebédeket főzött, hogy bankettnek is beillett volna. Rendesen
csak Marietta és Rózsa látogatták a versenyteret, persze a
legolcsóbb helyet, – azon ürügy alatt, hogy ott ismerőssel, a ki
megszólíthatná őket, nem találkoznak. De ha jól futottak a
lovacskák, rábeszélték Jankát is a kirándulásra, a mit Janka utólag
mindig megbánt, megsajnálta a kiadott pénzt.</p>
<p>– Jobb a templomba járni, – mondta, – ott nem kell belépődíjat
fizetni.</p>
<p>De nem kevésbbé volt szenvedélyes játékos Janka, mint testvérei,
azért gondolkozás nélkül hozta elő valami rejtekhelyről a
cserépperselyt, a melyet nagy ünnepélyességgel feltörtek.
Összekuporgatott krajczárkák, hatoskák, itt-ott egy forintocska
rejtőzött a perselyben és a leányok nagy figyelemmel olvasták meg a
pénzt. Janka olyan könnyű szivvel állott az <span class=
"pagenum"><a name="Page_81" id="Page_81">-81-</a></span> asztal
mellett, mintha nem a keservesen összerakosgatott pénzecskéről
volna most szó, hanem valami talált kincsről, a melynek lehet
könnyelműen a hátára verni. De hisz nyernek. Bizonyosan nyernek,
mert az nem is lehet másképen. A jó Isten, a ki mindeneket igen jól
elintéz, számtalan gondja között bizonyosan gondolt a szegény
Fátyol-leányokra, hogy nem engedte a pénzecskéjüket elveszni. Mert
ha egyszer elvesztenék a pénzüket, abból olyan nagy baj lenne, hogy
azt előre el sem lehet gondolni. A kisasszonyok tudták, hogy a jó
Isten vigyáz rájuk s ezért nem féltek a lóversenyjátéktól.</p>
<p class="center">*</p>
<p>Hanem ezen a napon nem volt szerencséjük a játékban.</p>
<p>Viczky Gábor, a ki hűséges kisérője volt a kisasszonyoknak
szárazon és vizen, hiába vigasztalta a vesztes leányokat. Marietta
aránylag hősiesen viselte a sors csapását. Kissé elcsodálkozva,
meglepetve nézett maga elé, mint a ki valami váratlan
lehetetlenséggel találkozott <span class="pagenum"><a name=
"Page_82" id="Page_82">-82-</a></span> útjában és a gondolataiból
is elárult annyit, halkan mondván:</p>
<p>– Teljesen mindegy lett volna, ha megveszszük a fehér keztyűt.
Az legalább megmaradt volna.</p>
<p>Továbbá egy-két lépéssel mindig elől ment, a mint a tavaszi
estéken a versenytérről az Ibolya-utcza felé ballagtak. Megvető
pillantásokat vetett a mellettük elrobogó fiákerekre, fogatokra.
Mintha csak azt akarta volna pillantásával kifejezni, hogy ők is
mehetnének kocsin haza, de egészségesebb dolognak tartják a
gyaloglást.</p>
<p>Viczky, a ki Rózsa oldalán hátul ballagott, egy darabig szintén
szomorúan horgasztotta le a fejét. Nem azon búsúlt, hogy zsebpénzét
elveszítette, hanem Baracskay bácsira, a gyámjára dühöngött előre,
a ki csupán az ötödik express-levélre fog majd új pénzt küldeni.
Egyébként is mindig dühös volt, ha Baracskay bácsi jutott eszébe.
Semmi tisztelettel nem viselkedett a gyámapja iránt; meg volt
győződve arról, hogy az öreg úr lelkiismeretlenűl lopkodja a
gondjaira bízott örökséget. Félfüllel <span class=
"pagenum"><a name="Page_83" id="Page_83">-83-</a></span> hallotta
otthon, hogy Baracskay bácsi Viczkón, az ősi birtokon, olyan
sertésólat építtetett a gyámfia költségére, a melybe lépcsőkön
kellett felmenni és tizezer forintba kerűlt.</p>
<p>– Az öreg Viczky halálra kaczagja magát a másvilágon, ha ezt az
ólat látja, – mondogatta Baracskay bácsi. – Teljesen az ő
intencziói szerint épűlt.</p>
<p>Azonkívül tudomása volt arról is Gábornak, hogy gyámapja az
árvaszékhez benyujtott számláiban hetenkint öt forintot számít fel
a gyámfia hajnyirására. De legmulatságosabb volt a zsebóra-javítás
czimű tétel. Ezen aztán az egész vármegye kaczagott. Az ifjú Viczky
zsebórajavításra költötte a jövedelme tekintélyes részét. Legalább
is így volt a gyámapja előadása szerint.</p>
<p>– A vén gazember! – kiáltott fel Viczky Gábor, gondolatai
közepette, mert hisz az ember rosz kedvében szokott megfeledkezni
magáról.</p>
<p>Rózsa, a ki még mindig a verseny-programmon tanúlmányozta azt,
hogy hogyan is kellett volna játszani, élénken felkiáltott:</p>
<p>– Igaza van! Ez a Huxtable egy vén gazember. <span class=
"pagenum"><a name="Page_84" id="Page_84">-84-</a></span> Nem
lovagolta ki a lovat. Ezeknek a vén jockey-knak mindig csaláson jár
az eszük. Ha kellő erélylyel szólította volna fel a lovat, a
Cascarade-mén hűségesen eleget tesz kötelességének.</p>
<p>Rózsa, mint a Fátyol-családnak azon tagja, ki legtöbbet forgott
a világban, úgy dobálózott a turf-kifejezésekkel, mintha egész
életét istállókban, jockeyk között töltötte volna.</p>
<p>Marietta a Rózsa megjegyzésére félig hátrafordult és fájdalmas
gúnynyal kérdezte:</p>
<p>– Kiváncsi vagyok, hogy odahaza Jankát is meg tudod-e majd
vigasztalni a jockeyk hunczutságával? – szólt és nyomban hátat
fordított.</p>
<p>– Janka! – kiáltott fel önfeledten Rózsa. Őszinte rémület
látszott az arczán. – Valóban Jankára eddig nem is gondoltunk.
Legjobb volna tán haza se menni.</p>
<p>– Formálisan szerelmes voltál a Cascarade-ménbe, – jegyezte meg
csípősen Marietta.</p>
<p>Rózsa elpirultan védte az igazát.</p>
<p>– Ha ismernéd egyáltalában a sportot, te is esküt tettél volna a
győzelmére.</p>
<p>– Én nem ismerem a sportot, csupán annyit <span class=
"pagenum"><a name="Page_85" id="Page_85">-85-</a></span> tudok,
hogy a mint befordulunk az Ibolya-utczába, Jankát látni fogjuk a
kapuban várni, – mormogta Marietta és csaknem könnyek szöktek a
szemébe.</p>
<p>– Szegény Janka, – sóhajtotta Rózsa. – Ő sem érti a sportot.</p>
<p>A két leány között most csendes, de annál izgalmasabb vita
kerekedett azon, hogy voltaképen melyikük is oka a veszteségnek. Ez
a vita fontos volt azért, mert a vesztesnek kellett otthon a Janka
előreláthatóan keserves szemrehányásait vállalni. Marietta erősen
védelmezte a maga igazát, míg Rózsa egyszerre vállat vont és
elszántan mondta:</p>
<p>– Eh bien! Legyek én az oka. Juliusban ugyis itt hagylak
benneteket. Elmegyek vidéki szinésznőnek.</p>
<p>Marietta nem felelt. Ismerte már Rózsának ezt a fenyegetését. Ha
valamiért megkorholták odahaza, elsősorban Tespis kordéjához akart
szegődni. De Viczky, a ki a leány mellett lépkedett, látta a Rózsa
arczán, kivette hangjából, hogy elhatározása komoly és csak az
alkalmat várta, hogy szándékát előadhassa. <span class=
"pagenum"><a name="Page_86" id="Page_86">-86-</a></span></p>
<p>– Bizony itt hagylak benneteket, kedveseim, – folytatta
napernyőjét himbálva Rózsa. – Nem mondom, hogy ha majd egyedül
leszek, nem fogok sirni utánatok, mert hisz alapjában véve mégis
szerettetek engem. De elmegyek, mert így már unom az életemet, úgy
unom, hogy szinte fáj…</p>
<p>Viczky Gábor meglepetve nézett a leányra. Nem a szavak lepték
meg, hanem a hang, a melyen a szavakat mondta. Fájdalmas,
elkeseredett, szinte kétségbeesett hang volt az. És a leány azután
tompa szomorúsággal nézett a lába elé a porba. A külvárosi fák, a
melyek fejük felett virágoztak, esti illattal töltötték el a
csendes utczácskát, a melynek mind a két oldala végnélküli
palánknak látszott. Mintha ezer mértföldnyire lettek volna a
fővárostól. Az ég felettük vöröses és tágas volt, mint
kisvárosokban. Csend volt, szekér nem zörgött, valamelyik közeli
kertben viola nyilott és a violaillat átszállott a palánkokon.
Valami névtelen utcza volt ez, a melyet még eddig elkerült a
főváros építkező kedve.</p>
<p>Rózsa megrúgta czipője orrával a port: <span class=
"pagenum"><a name="Page_87" id="Page_87">-87-</a></span></p>
<p>– Itt éljek talán egész életemben? – kérdezte mintegy önmagától.
– Ki tudja? Odakünn az életben talán a dicsőség, siker vár, én
pedig elbúvok előlük az Ibolya-utczába, a nénjeim köténye mellé.
Szabad akarok lenni, – folytatta szavaló hangon, – hogy élvezhessem
az életet. Nem a szinpad varázsa vonz, – ó, a szinpad csak a
félbolondokat és eszelősöket vonzza, – az élet, a nagy, virágzó,
illatos élet csal magához. A szinpad csupán a kapukulcsa annak az
életnek, a melyre én vágyakozom.</p>
<p>Viczky, maga sem tudta miért, zokon vette a leány szavait. Azt
vette észre, hogy egy kissé haragszik azért, a miért a leány el mer
kivánkozni közülük. Idegen emberek közé megy, a kik gonosz szándékú
bókokkal, dicséretekkel halmozzák el, a melyben otthon sohasem volt
része. Bizonyosan sokan nyújtják majd ki bűnös kezüket a virágszál
után, ha annak őrizője nem lesz. Tudja Isten, valami különös érzés
vett rajta erőt, a melyet idáig sohasem érzett. Félszemmel
végigmérte a leányt, a ki mellette lehajtott fejjel, mozdulatlan
arczczal <span class="pagenum"><a name="Page_88" id=
"Page_88">-88-</a></span> lépkedett és fájdalmasan szeretett volna
felkiáltani arra a gondolatra, hogy e tiszta arczot, nemes
homlokot, finom árnyékolású szemeket, – a melyek fölött mintha a
mesék, álmok sejtelemszerű árnya borongott volna, – nem fogja többé
olyannak láthatni, mint most látja. A leány álmatag, halk lépései
másfelé fognak vezetni és a finom körvonalú mell, a mely lágyan
domborúlt, mint egy aranyfáczáné, az élet indulatai, szenvedélyei
alatt fog lihegni. Egy pillanat alatt látni vélte a gyermekded
nőcskét évek multán. A kis fekete, némileg kopottas félczipő, a
melynek szallagcsokra olyan szende volt, mint egy zárdanövendéké,
eltűnik és helyette aranysarukat lát, a melyeket szikrázó csattok
ékesítenek. Az olcsó fehér ruhácskát, a mely a tiszta szegénység
hűségével simúl most a leány álomszerű termetére, nehéz selymek és
bársonyok váltják fel. Egy régi német képes ujságban egy este a
kisasszonyok megtalálták Pompadour asszony ruháját. Rózsa könnyű
szivvel mutatott a képre s így szólt:</p>
<p>– Nekem is lesz majd ilyen ruhám! <span class="pagenum"><a name=
"Page_89" id="Page_89">-89-</a></span></p>
<p>És Viczky képzeletében már ama hires maitresse hattyúprémes,
hosszúderekú ruháját látta a mellette lépkedő leányon. Fejéről
kócsagtollak lengtek, mint a mágnásasszonyok kalapjáról a
lóversenytéren és Viczky rajtakapta magát, hogy sóhajtott és az
ökle összeszorúlt. Száraz volt a torka, a mint tréfás gúnynyal
kérdezte:</p>
<p>– Ugyan mire is vágyakozik az életben, kedves Rózsa?</p>
<p>A leány felemelte a fejét, a Viczky szemébe nézett és határozott
hangon mondta:</p>
<p>– Legelsőbben is gazdag szeretnék lenni!</p>
<p>Szegény, szűkös viszonyok között élő nők és férfiak gyakran
mondják ezt, de annak nem tulajdonítanak annyi jelentőséget, mint
Viczky Gábor húsz esztendős szivével. Szinte meglepődött azon, a
mit a leány mondott és csak frázis jutott az eszébe:</p>
<p>– A gazdagság nem minden!</p>
<p>– Körülbelül minden, – felelt nyugodtan a leány. – Én ismerem a
szegénységet. Tudom, hogy az szerfölött rosz. A gazdagság nem lehet
roszabb… <span class="pagenum"><a name="Page_90" id=
"Page_90">-90-</a></span></p>
<p>Viczky Gábor ekkor először életében feledkezett meg arról, hogy
a higgadtság és a nyugalom a legnagyobb darab gyémántok közűl való.
Szenvedélyes, meg-megcsukló hangon szólalt meg:</p>
<p>– Ha nem hallott volna róla, most megmondom magának, hogy én
apai örökségbe azt kaptam, hogy mindig szegény ember legyek, mert
csak így leszek boldog…</p>
<p>– Az apám beszélt néha ilyesmit. Az ön atyja filozófus volt.</p>
<p>– Csak mondja ki bátran: bolond volt. Már életében ezt mondták
róla, a mikor pedig meghalt, akkor mindenki meggyőződött arról,
hogy a közvéleménynek igaza volt. Viczky Eduárd bolond volt! –
Pedig dehogy is volt az! Az én apám volt a legokosabb ember, a kit
ismertem. A legokosabb akkor volt, a mikor úgy végrendelkezett,
hogy én aránylag szegény emberként nőjjek föl és szegény embernek
érezzem magamat mindig. Az apámnak annyi pénze volt, mint a pelyva.
És sohasem volt boldog, sőt boldogtalanabb volt a legutolsó
embernél. Én tudom, mert én ismertem <span class="pagenum"><a name=
"Page_91" id="Page_91">-91-</a></span> őt. Vad mulatságai, őrjöngő
tivornyái, a melyekben életének legnagyobb részét eltöltötte,
eléggé bizonyították, hogy valami nem volt rendben a gépezetében,
de ha látta volna őt búskomoran, fáradtan és boldogtalanúl
üldögélni csendes estéken, lehajtott fejjel, magányosan, míg
homlokán bánatos gondolatoknak árnyai látszottak; – ha látta volna,
milyen undorral és megvetéssel szórta el aranyait úton-útfélen,
mintha a boldogtalanságot és a bajt hajította volna magától; – ha
látta volna embergyűlöletét és emberfélelmét mindenkitől, a ki
hozzá közeledett, a ki véleménye szerint csupán tömött tárczáját
akarja elorozni; ha látta volna, mint én láttam, meghalni e jobb
sorsra érdemes embert, – akkor bizonyára nem tulajdonítana a
gazdagságnak, a pénznek olyan jelentőséget, kedves Rózsa, mint
tulajdonít. A pénznek semmi, semmi értéke nincs, mikor megvan. A
pénznek csak addig van értéke, a mig nincs.</p>
<p>– Ön erkölcsös mesékkel traktál engem, kedves Gábor, mintha
valami rosz, elvetemedett személy volnék, – felelt csendesen a
<span class="pagenum"><a name="Page_92" id=
"Page_92">-92-</a></span> leány. – Pedig sem rosz, sem elvetemedett
nem vagyok.</p>
<p>– Tudom, – felelt meleg hangon Viczky. – Maga a legjobb leány.
Szeretem magát.</p>
<p>A leány rávetette a szemét és hosszasan nézett a Viczky arczába.
Aztán megzavarodva sütötte le a tekintetét a Viczky szeme előtt.
Szórakozottan mormogta:</p>
<p>– A legjobb leány… Nem, az sem vagyok…</p>
<p>A végtelen palánkok mellett csendesen ballagtak. Az ég olyan
volt felettük, mintha aranyfüstös volna és ismét érzett a
violaillat, a mely időközben valahol elmaradt. Viczky önkéntelenűl
kinyújtotta a kezét és természetesnek találta, hogy keze a leány
kezével találkozik. Kicsi volt ez a tenyér és meleg, mint egy
madárka fészke. A vékony czérnakeztyűn át a leány vérének lüktetése
érzett.</p>
<p>– Szeretem magát, – ismételte Viczky és a hangja tompa volt az
elfojtott szenvedélytől. – Nem merem kérdezni, hogy maga is
szeret-e engem, hiszen ha még nem szeretne, szeretni fog egyszer.
Mert én mindent megteszek, <span class="pagenum"><a name="Page_93"
id="Page_93">-93-</a></span> hogy maga engem szeressen. Még
gazdaggá is teszem… mert maga gazdag akar lenni. Csak hagyjon fel
azokkal a gondolatokkal, hogy elhágy minket, engem…</p>
<p>A leányok mindig higgadtabbak, mint a férfiak. Bizonyos
perczekben hamarébb nyerik vissza a józanságukat, mint a férfi. Ez
édes perczek mámorító varázsa, a mely a májusi estében aranyködként
borongott fejük körűl: legelsőbben a leányról szállott el. Ő tudott
legelőször megszólalni. És a hangja olyan volt, mint még soha,
zengő és búskomoly.</p>
<p>– Most már nem kell sem a pénz, sem a gazdagság, Gábor… Csupán
azt szeretném, ha az Ibolya-utcza még nagyon messzire volna. A
város másik oldalán volna.</p>
<p>Viczky megszorította a kezében fekvő kezet. Áradozva felelt:</p>
<p>– Ha akarja, egyáltalában eltűnik az Ibolya-utcza a föld
szinéről. Csak magától függ, Rózsa. Én majd megkérem a kezét, a
mint szokás, aztán elvégzem a dolgom a gyámapámmal – és nincs,
többé nincs Ibolya-utcza. Sőt megigérek magának még valamit. Hogy
soha nélkülözést <span class="pagenum"><a name="Page_94" id=
"Page_94">-94-</a></span> ne szenvedjünk, megkeresem azt a
legendabeli zöld erszényt, a melybe az apám a vagyonát rejtette.
Annak meg kell lenni valahol és bizonyos, hogy én megtalálom. Én
jól ismertem az apám szokásait, bolondságait. Eddig nem jutott
eszembe keresni az erszényt. Szinte féltem tőle, ha megtalálom.
Babonás, gyermekesen naiv hittel azt képzeltem néha, hogy valami
átok fűződik a bűvös erszényhez, a mely átok rajtam is megfoganna,
ha kezembe jutna az erszény. Most már látom, hogy ez a hit
ostobaság volt. Az erszényt megkeresem, mert szükségünk lesz
reá.</p>
<p>Rózsa hirtelen megállott és a Viczky szemébe nézett. Kezét
karjára tette és mozdulatlan arczán félelem tükröződött.</p>
<p>– Gábor, igérjen meg nekem valamit. Most, ebben a szent, soha
vissza nem térő, boldog pillanatban!</p>
<p>Viczky esküvésre emelte a kezét, de Rózsa gyöngéden lenyomta a
karját.</p>
<p>– Ne esküdjön; elég, ha megigéri. Igérje meg nekem azt, – mondta
csöndes, meggondolt hangon a leány, – hogy a bűvös erszényt
<span class="pagenum"><a name="Page_95" id=
"Page_95">-95-</a></span> sohasem fogja keresni. Soha-soha egyetlen
lépést nem tesz, hogy az erszényt megtalálja.</p>
<p>Viczky meglepetten nézett a leányra.</p>
<p>– Nem értem, – mormogta. – Az előbb másképen szólott, Rózsa.</p>
<p>Rózsa elpirúlt és a kezét a Viczky nyaka köré csúsztatta:</p>
<p>– Igérd meg, Gábor… Én babonás vagyok, mindig nagyon babonás
voltam. Valami azt súgja nekem, hogy az az erszény nagy, igen nagy
szerencsétlenséget rejt magában.</p>
<p>– Vagyon van benne, – felelt nevetve Viczky. – Vagyon, a melyre
maga vágyakozik.</p>
<p>A leány összekulcsolta a kezét.</p>
<p>– Kérlek, Gábor… Nekem nem kell semmi. Csupán az elkeseredés
beszélt belőlem. Hadd a legendákat, hadd födje be őket a por. A
legendák nem mondanak igazat. Abban az erszényben nem kincs van,
hanem átok, a mely üldözte az atyádat és üldözőbe vesz tégedet is.
Hagyd pihenni a legendákat…</p>
<p>Szinte fátumszerűen hangzottak a leány szavai a csendes estében.
Látnoki tekintettel <span class="pagenum"><a name="Page_96" id=
"Page_96">-96-</a></span> nézett a Viczky arczába és két kezét
óvólag emelte fel.</p>
<p>Viczky megnyugtatni próbálta:</p>
<p>– Ne beszéljünk most az erszényről, Rózsa… Nem olyan könnyű
dolog azt megtalálni, sokan kereshették azt már az apám halála
óta.</p>
<p>– Ne keressed az erszényt! – ismételte a leány.</p>
<p>Már csaknem sötétség vette őket körűl. A nap letűnt a távoli
kertek mögött és egy helyen a jegenyék ijesztő árnyakat vetettek a
földre. A palánk olyan sötét és félelmetes volt mellettük, mintha a
temető kerítése volna. Csak messze, messze pislogott egy lámpa, a
melyet az esti párák lebegtek körűl. Megfogták egymás kezét és
sietve mentek tovább.</p>
<p>A sötétben megszólalt a Marietta hangja, a ki észrevétlenűl jó
messzire elhagyta őket:</p>
<p>– Hol jártatok, gyerekek? – kérdezte. – A hol az a lámpás van,
ott kezdődik a mi utczánk. Szegény Janka! – tette hozzá sóhajtva. –
Belebetegszik az izgatottságba.</p>
<p>Legnagyobb csodálkozására az ijesztgetésekre sem a leány, sem
Viczky nem válaszolt. Jókedvűen <span class="pagenum"><a name=
"Page_97" id="Page_97">-97-</a></span> mentek egymás mellett és
lóbázták a kezüket, mint a vasárnapi kirándulók. Rózsa, a ki úgy
tudott fütyülni, mint egy juhász, egy indulót fütyült, a melyet a
versenytéren játszott a katonabanda. A füttyszó mellett értek
hazáig.</p>
<p>A kapuban csakugyan várta őket valaki, de nem Janka, hanem az
öreg Fátyol Kázmér. Az öregúr húsz esztendő óta nem volt ilyen
tájban odahaza, valami nagy dolognak kellett történni, hogy
mellőzte a külvárosi asztaltársaságokat. Bojtos házisapka volt a
fején és a kezében hosszúszárú pipa, mintha saját falusi kuriája
előtt álldogálna.</p>
<p>– Servus humillimus! – kiáltott fel szokatlan élénkséggel és
megemelte bojtos sapkáját. – Van szerencsém üdvözölni Viczkó és a
hozzátartozók urát és fejedelmét. Adja az ég kegyelme…</p>
<p>– Kérlek, atyus! – vágott közbe türelmetlenűl Marietta. – Mondd
el gyorsan. Megtalálták tán az erszényt?</p>
<p>Az öreg Fátyol megzavarodva meredt maga elé, mint mindig, ha
rendes kerékvágásából kizökkentették. <span class=
"pagenum"><a name="Page_98" id="Page_98">-98-</a></span></p>
<p>– Az erszényt? – motyogta. – Azt valóban meg kellene találni.
Magam is azt hittem, hogy megvan, a mikor délután a sürgönyt
hozták. Húsz éve nem láttam sürgönyt…</p>
<p>– Miféle sürgönyről beszél, Kázmér bácsi? – kérdezte Viczky.</p>
<p>Az öregúr megzavarodva kotorászott a zsebében:</p>
<p>– Bocsáss meg, fiam. Nem tudtam ellentállani és felbontottam.
Bocsáss meg öreg bátyádnak. Csupán csak az van benne, hogy
Baracskay, a vén gazember gyámapád haldoklik. Menj hozzá
sietve.</p>
<p>Viczky megszorította a Rózsa kezét és vigan felkiáltott:</p>
<p>– Jó szelet kaptunk. Föl a vitorlákkal!</p>
<p>Aztán Rózsát hirtelen mozdulattal atyja elé vezette és gyors
elhatározással megszólalt:</p>
<p>– Kedves bátyám, most már körülbelől nagykorú leszek, szabadon
rendelkezhetem akaratommal. Van szerencsém megkérni a Rózsa
kisasszony kezét.</p>
<p>A míg Marietta szinte kővé meredt a meglepetéstől, <span class=
"pagenum"><a name="Page_99" id="Page_99">-99-</a></span> az öreg
Fátyol Kázmér cseppet sem látszott csodálkozni a hirtelen
leánykérésen. A házisapkáját jókedvűen vágta félre a fején és
isteni derűltséggel csapott a Viczky vállára:</p>
<p>– Helyes, öcsém… Rendben van a dolog. Tudtam, hogy az lesz a
vége, elveszed valamelyik leányomat. Ha Rózsa a választottad, légy
boldog Rózsával, – így szólt az öreg és a külvárosi bérház
kapujában kedélyesen áldását adta a jegyespárra.</p>
<p>Ezen az estén Jankának csak lefekvés előtt jutott eszébe
kérdezősködni a lóverseny-játék eredményéről és csöppet sem
látszott boldogtalannak a balsiker miatt. Igen boldogok voltak
mindnyájan, csak Marietta könnyezett csendesen. De csakhamar
letörölte könnyeit és kedves, izgató ábrándozásokat folytatott
arról, hogy milyen is legyen a Rózsa menyasszonyi ruhája. Janka
egész éjjel számolt, kalkulált és egy régi szakácskönyvet
lapozgatott. S még álmában is az esküvői ebéd fogásaival
foglalkozott.</p>
<p>Hajnalban Viczky útrakészen megállott az egyik udvari ablak
előtt, a melyet szűziesen <span class="pagenum"><a name="Page_100"
id="Page_100">-100-</a></span> takart el a zsenillia-függöny.
Gyönyörű májusi hajnal volt. A külvárosi udvar sovány akáczfái
szinte kinyújtózkodtak a felkelő nap felé, mint hálaadó kezek. A
házfödél ragyogott piros-rózsaszinben és az égen felébredtek a
május hófehér bárányfelhői, a melyek mint kedves reggeli álmok
úsztak tova a messzeségbe. Viczky halkan megkopogtatta az
ablakot.</p>
<p>A zsenillia-függöny nyomban megmozdult. A ki a függöny mögött
volt, az már régen, felöltözve várta ezt a kopogtatást.</p>
<p>Rózsa kinyitotta az ablakot és félretolta a mályvás cserepeket.
Sokáig szótlanúl néztek egymásra, sohasem érzett boldogsággal és
szerelemmel. Egymásba kapcsolódott a tekintetük és nem tudtak
szólni. Boldogok, nagyon boldogok voltak.</p>
<p>– Édes vőlegényem, – susogta Rózsa és a homlokát kinyújtotta a
mályvák között.</p>
<p>– Édes menyasszonyom!</p>
<p>Viczky egy szűzies, boldog csókot lehelt arra a nemes, tiszta
homlokra, aztán még sokáig, nagyon sokáig nézték egymást, mintha
<span class="pagenum"><a name="Page_101" id=
"Page_101">-101-</a></span> minden vonásukat, arczuknak
legparányibb részecskéjét emlékezetükbe akarták volna vésni, mint a
kik nagyon hosszú időre bucsút mondanak egymásnak.</p>
<p>Rózsa csendesen visszahúzódott.</p>
<p>– Maradj még! – szólt Viczky.</p>
<p>És a leány maradt és tovább nézték egymást ifjúságuknak első,
boldog, fenséges szerelmében, mintha csak érezték volna, hogy
sokáig, nagyon sokáig nem fogják egymást így látni.</p>
<p>– Isten veled! – mondta Rózsa és bezárta az ablakot.</p>
<p>Viczky végigment az udvaron és az udvar közepén csaknem
belebotlott egy nagy fekete kakasba, a melyet idáig sohasem látott
a házban.</p>
<p>– Nini, az apám fekete kakasa! – kiáltott fel önkéntelenűl.</p>
<p>Úgy érezte, hogy a hideg fut a hátán keresztül. Mire
körülnézett, a nagy fekete kakas már nyomtalanúl eltünt.</p>
<p>Megfordult és az ablaknál megpillantotta Rózsát, a mint
elmerengve kisérte tekintetével a távozót. <span class=
"pagenum"><a name="Page_102" id="Page_102">-102-</a></span></p>
<p>– Látta a fekete kakast? – kiáltott fel Viczky elsápadva.</p>
<p>Rózsa tagadólag rázta a fejét. És Viczky Gábor lehajtott fővel,
baljóslatú gondolatokkal eltelve hagyta el a sárga házat, hol sok
boldog esztendőt töltött.</p>
<hr class="chap" />
<div class="chapter"></div>
<p><span class="pagenum"><a name="Page_103" id=
"Page_103">-103-</a></span></p>
<h3>AZ ERSZÉNY CSALOGAT.</h3>
<p>Vitte a vonat Viczky Gábort hazafelé. A kávédarálónak csúfolt
viczinális ott futott el magas töltésén a viczkói ősi birtok
mellett. Gábor megpillantotta a jegenyéket, a melyek már az ő
gyermekségében is nagy fák voltak, de most mintha még nagyobbak
lettek volna. A jegenyék mögött látta az ősi házat, a melyet
zsindelylyel födöttnek hivtak, pedig csak eresze volt zsindelyből,
a házfödél maga becsületes nád volt. A kúrián túl pedig ott
emelkedett az az ormótlan nagy disznóól, a hová létrán vitték volna
fel a sertéseket, ha a Baracskay bácsi gazdasági tervei
megvalósulnak. Az öregúr ugyanis nagyszabású sertéshizlalást akart
kezdeni a viczkói birtokon. De im a halál közbelép és a hízók nem
jutnak be a tiszteletükre épített kastélyba. Egy kanyarodónál
megpillantotta <span class="pagenum"><a name="Page_104" id=
"Page_104">-104-</a></span> a híres viczkói nádast, a melyről a
legenda azt tartotta, hogy Béla király bujdosott benne a tatárjárás
idejében. Az egész környéken seholsem volt már nádas, csupán
Viczkón. A híres tiszai nádasok eltűntek. Az unokáknak mindig több
és több szükségük van a földre, kiszárítják a vadvizeket, kiirtják
az ingoványokat. De a viczkói nádas még mindig a maga ősi
szépségében terűlt el a vasúti töltés mellett. A míg a vonat
kattogva futott tova, a beláthatlan nádas tavaszi pompájában
rengett, hajladozott a szélben.</p>
<p>A szél néhol viharmadárként csapott bele a nádak közé és ott
kivillant egy-egy vakítóan ragyogó zöld tavacska, mint valami
drágakő a napsugárban. A nádas felett, a vonat zörgésétől
megriadva, mint valami másvilági fehér lélek, lassú szárnyalással
repűlt tova egy kócsagmadár.</p>
<p>Viczky Gábornak megdobbant a szive, a mikor a ritka szárnyast
megpillantotta:</p>
<p>– Kócsag sincs már máshol, csak Viczkón, – gondolta hirtelen
támadó büszkeséggel.</p>
<p>Lenn a ragyogó zöld tavacskák, fenn a hófehér <span class=
"pagenum"><a name="Page_105" id="Page_105">-105-</a></span> madár,
közbűl a rengő, virágzó nádasrengeteg, míg igen nagy távolságban,
mint valami túlvilági kép, a Tisza ezüstszalagja húzódott,
kanyargott: ez volt a Viczkyek ősi birtoka.</p>
<p>És a nádas közepén, ott, a hol most a kócsag repült épen, egy
zöld halom emelkedett ki a nádas egyeneséből. Ez a vezérhalom, a
melyről azt tartották, hogy honfoglaló ősök pihentek rajta, volt a
Viczkyek temetkező helye. A vezérhalom mélyében hajdanában ősi
czölöp-sírt fedeztek fel a Viczkyek. A czölöp-sírban pihenő pogányt
szépen kilakoltatták a halomból és azontúl maguk temetkeztek az
ezeresztendős sírboltba. Ilyen sírboltja se igen volt másnak
Magyarországon, csak a Viczkyeknek.</p>
<p>A Gábor szivét szokatlan büszkeség dagasztotta, a míg a vonat az
ősi birtokon robogott keresztül. Esterházy két óra hosszat a maga
földjén jár a gyorsvonaton, de talán ő se lehet büszkébb, mint
Viczky Gábor volt, a mikor a viczinális a vezérhalom felé
kanyarodott. Megemelte a kalapját és köszönt az ősöknek:
<span class="pagenum"><a name="Page_106" id=
"Page_106">-106-</a></span></p>
<p>– Jó napot, urak!</p>
<p>Ott fekszik a halom mélyében a nagyszakállú Tóbiás, a ki a
hagyomány szerint olyan goromba ember volt, hogy még József
császárnak is odamondogatott, a mikor a császár sárga nadrágban,
kékgombos zöld kabátban és lovászsapkában ezen a vidéken is
megfordult. Ott van Mátyás, a nagyerejű és Simon, a kinek három
felesége volt. A magyar családok hagyományai fölérnek a görög
mitologiával. Az elmúlt ó-emberek a familiáris szemüvegen át
rendesen félisteni magasságba emelkednek. Legutolsónak a Viczky
Eduárd diófakoporsóját vitték ide a pákászok csónakjaikon, a míg a
ködös estében a régi kálvinista zsoltár hangzott a nádak felett…
Gábornak hirtelen egy gondolat villant meg az agyában. És az a
gondolat lassan bontakozott, növekedett, míg végűl világosan vélte
látni, hogy ha az apja, Viczky Eduárd, elrejtette valahol a bűvös
erszényt, nem rejthette el máshol, csak ezen a helyen, a hol nem
jár más, mint vadmadár. Igen, seholse lehet olyan biztonságban az
erszény, mint ezen a nádvilágbeli szigeten, a <span class=
"pagenum"><a name="Page_107" id="Page_107">-107-</a></span> melyre
nem ad kölcsönt semmiféle bank, a melynek pénzértékben kifejezhető
ára nincs, a mit tehát a Viczkyektől sohasem vehet el senki. A
vezérhalom a macskának se kell, mert hiszen minek is kéne? A
Viczkyek csontja nem éri meg azt a fáradságot, hogy érte bárki a
szigetet felkeresse. Biztosabb helyre nem rejthette el az apja az
erszényt. Ide csak a halottak szoktak már járni. És a pénzt még egy
halott Viczky sem tudja elkölteni.</p>
<p>A míg a vonat ablakából a vezérhalmot látta Gábor, mindinkább
megerősödött gyanuja. Eszébe jutottak megjegyzések, a melyeket az
apja elejtett; egyszer azt mondta:</p>
<p>– Ha minden elvész, a Viczkyeknek akkor is megmarad eredendő
földjük, a Nyilas. A Nyilas adta nekik az életet. És ha rákerül a
sor, a Nyilas újra kiteszen magáért hűségességében.</p>
<p>Nyilas volt a vezérhalom neve.</p>
<p>Máskor azt mondta:</p>
<p>A Viczkyek titkát soha senki sem fogja megtudni, mert a
vadkacsák nem árulják el.</p>
<p>Viczky Gábor mélyen elgondolkozva érkezett <span class=
"pagenum"><a name="Page_108" id="Page_108">-108-</a></span> haza.
Már besötétedett, a mikor a vasló köhögve, fáradtan beporoszkált az
állomásra. A legelső ember, a ki útjába kerűlt, nem volt más, mint
Blásik János.</p>
<p>Blásik uram nagyon megváltozott azon esztendők óta, mióta nem
láttuk. A tagbaszakadt, kövér ember lesoványodott, leromlott. Az
ádámcsutkája szokatlanúl kidudorodott gallérjából és sápadt,
vértelen arczában emésztő, lázas tűzben égett beesett szeme. A
ruhája is nagyon fogyatékos volt. Olyanforma ruha volt rajta, a
milyenben a jobbfajta vidéki koldusok szoktak járni. Itt egy ócska
kabátot ajándékoznak neki, amott egy régi kalapot. A saruja felett
vásott macskanadrág feszűlt, a melyre két vármegyében ráismertek,
hogy azt Baracskay bácsi viselte valamikor. Mert, anno, hires volt
az a czitromsárga macskanadrág.</p>
<p>Blásik erőszakkal kezet akart csókolni Gábornak és mert minden
erejét megfeszítette, sikerűlt neki. A szájából erős pálinkaszag
dőlt és a nyelve nehézkesen forgott.</p>
<p>– Nem felejtettük el a mi áldott kis gazdánkat. Már nagyon
vártuk haza. Mit ér az <span class="pagenum"><a name="Page_109" id=
"Page_109">-109-</a></span> élet Viczky nélkül? A nap se igazi nap,
ha nem Viczkyre süt. Az öreg Baracskay úr az utolsókat rúgja, aztán
beköltözhetünk a kastélyba…</p>
<p>Elkapta a Gábor felöltőjét és ajkához szorítva, könnyes szemmel
lépkedett utána.</p>
<p>– Csakhogy újra látok egy Viczkyt! – sóhajtotta őszinte
meghatottsággal. – Csak egy úr van Magyarországon és az is
Viczky.</p>
<p>Az állomás előtt egy hórihorgas, borotvált képű, nagyon rongyos
ember kapta el a Gábor kezét és nagyot csókolt rajta, miközben
csaknem letérdepelt.</p>
<p>– Isten hozta, méltóságos úr.</p>
<p>Gábor hátraugrott, míg Blásik János kedveskedve dörmögé a válla
felett:</p>
<p>– A Bimbó! Nem tetszik emlékezni a Bimbóra? A mi megdicsőült
urunknak udvari költője volt a Bimbó.</p>
<p>Egy sárga homokfutó várt az állomás előtt, a melyet Blásik János
nagy szertartásossággal dirigált előre. Buzgólkodásában észre sem
vette, hogy Bimbó, az imént bemutatott poéta alattomosan
settenkedik Gábor körül és a fülébe <span class="pagenum"><a name=
"Page_110" id="Page_110">-110-</a></span> suttog. Gábor a zsebébe
nyúlt, de akkorára már ott termett Blásik János és megkapta azt a
rongyos frakkot, a mely Bimbó testét födte.</p>
<p>– Szégyeld magad, pálinkás-hordó! – dörmögte és a frakk egyik
szárnya a kezében maradt.</p>
<p>Az egykori udvari poéta siránkozva, alkoholista csuklással
nyöszörögte:</p>
<p>– Meg fogod fizetni… Meg fogod fizetni a ruhámat!</p>
<p>A homokfutó már régen elindult, Gábor még mindig hallani vélte a
Bimbó hangját:</p>
<p>– Meg fogod fizetni!</p>
<p>A kisvároska olajmécsesei feltünedeztek a távolban és
barátságosan pislogtak Viczky Gábor felé:</p>
<p>– Jó ómen, csupa jó ómen, – gondolta magában Viczky. – Baracskai
bácsi mégsem lopta el az egész hagyatékot.</p>
<p>A kocsi végigdöczögött a rettenetes kisvárosi kövezeten, Blásik
a kocsis mellett ülve, jobbra-balra mutogatott a sötétbe és
magyarázatokkal szolgált:</p>
<p>– A sánta Grosz felhúzatta a házat. Telik <span class=
"pagenum"><a name="Page_111" id="Page_111">-111-</a></span> a
kutyának a pálinkából!… Emitt meg Fáncsiné, tetszik tudni, az a
föstött arczú, épített új házat. Hej, be szép asszony volt a kutya.
Egy pár tégla a mi vagyonunkból is kerűlt az új házba. Tetszik
tudni, megdicsőült urunk…</p>
<p>Hosszú földszintes ház előtt állottak meg, a mely a sötétben
szinte a földhöz látszott lapulni. A vasrostélyos ablakokon át
gyertyavilág szüremlett ki, odabenn a szobában Baracskay bácsi ült
a pohos zöld kályha előtt és iráscsomókat dobált a tűzbe.</p>
<p>– Az öreg készül a másvilágra, elégeti bűneit, – dörmögte
félhalkkal Blásik, a míg Gábort a kocsiról lesegítette.</p>
<p>A taplósapkás, ősz fejet vöröslő fénynyel világította meg a tűz.
Mintha egy kis darab pokol égett volna ott; egy kis darab pokol, a
mely minden vén fiskális irodájában található; emberi bűnök,
szenvedélyek, roszaságok gyűjteménye. Az öreg Baracskaynak sohasem
volt olyan pöre, a melyben az igazság az ő pártján lett volna. A
kinek igazsága volt, az nem Baracskayt kereste fel. Sopánkodott is
egész életében az öreg azon, hogy neki nagyobb <span class=
"pagenum"><a name="Page_112" id="Page_112">-112-</a></span>
mesterség egyetlen pörét megnyerni, mint más fiskálisnak tizet. A
bűnbe esett falusi parasztok között közmondásossá vált a veszettnek
látszó pör megnevezése:</p>
<p>– Ez a gólyáé!</p>
<p>Tudniillik a Baracskay uram kapuján a családi czímer függött
csupán – a fiait etető gólyamadár, – és alatta a jelzés: ügyvédi
iroda.</p>
<p>A mikor Gábor a szobába lépett, az öreg abbahagyta a tüzelést,
bár nagy garmada poros irás feküdt még előtte a földön. Megrúgta a
papucsa orrával a papirosokat:</p>
<p>– De bolond is vagyok! – kiáltott fel. – Még a másvilágról is
védelmezem a klienseimet, pedig sohasem fizettek meg.</p>
<p>Az öregnek csak szokatlanúl beesett szemén, sárga arczán
látszott, hogy valami hiba van a gépezetben, de egyébként
nyugodtnak és vidámnak látszott. Összeaszott, sárga kezét Gábor
felé nyújtotta:</p>
<p>– No, fráter… Haragszol tán, hogy hiába fárasztottalak.
Biztosítlak, nem jöttél hiába. Meg fogok halni. <span class=
"pagenum"><a name="Page_113" id="Page_113">-113-</a></span></p>
<p>A vörös hálóköntöst, a mely legalább is száz esztendősnek
látszott, fázósan szorította testéhez. A kályhában hamvadó
papirosokra mutatott:</p>
<p>– A pöreim még egyszer felmelegítettek utoljára. Hűséges, derék
pörök voltak, el lehetett velük mulatni egy egész életen át. Sok
gazságot, komiszságot, hunczutságot láttam, de a legnagyobb
gazember mégis csak én vagyok, öcsém.</p>
<p>– Nono, Samu bácsi! – mormogta Viczky. – Ne legyünk olyan
szigorúak.</p>
<p>Baracskay bácsi akaratoskodva ütötte fel a fejét:</p>
<p>– De bizony én vagyok a legnagyobb gazember. Már ezt az egyet
nem engedem magamtól elvitatni. Mindjárt igazat adsz nekem, öcsém,
csak egy kicsinykét idefigyelj.</p>
<p>Viczky idegesen nézett körűl a szobában. Jobb szerette volna
elkerülni ezt a jelenetet a gyámapjával. Valahogy azt remélte, hogy
már el is temetik az öreget, mire ő hazaérkezik. És az öreg itt
van, lábait egymásra veti, hátradől a tintaszagú, vén székben és
ravaszkásan hunyorít a szemével: <span class="pagenum"><a name=
"Page_114" id="Page_114">-114-</a></span></p>
<p>– Majd mindjárt, – biztatta Viczkyt. – Mindjárt meghallod,
milyen nagy gazember voltam. Mert most már beszélhetek múlt időben.
Reggel mi már aligha találkozunk. Előlről kell kezdeni, – mondta
mesélő hangon, – hogy jól megérthesd a dolgokat. Volt nekem három
pöröm… Azokat nem égettem el, ott vannak abban a ládában, ott van a
te örökséged, fiam; pöriratok alakjában kapod tőlem vissza édesapád
örökségét…</p>
<p>Viczky talpraállott és szédülve nézett az öreg fiskálisra. Az
jókedvűen legyintett kezével:</p>
<p>– Nem kell mindjárt megijedni, fiam, – mondta atyailag. – Fel a
fejjel és bátran a veszélyben! Mikor én ilyen fiatal legény voltam,
mint most te, a hétfejű sárkánytól sem ijedtem meg. Azért mondom,
bátorság.</p>
<p>– Nem értem, Samu bátyám, – mormogta Viczky megzavarodva.</p>
<p>Baracskay felállott és gyöngéden lenyomta Viczkyt a székbe.</p>
<p>– Csak nyugalom, fiam, – szólt és a zsebéből kulcsot keresett
elő és felnyitotta a sarokban álló vaspántos láda zárját. A míg a
<span class="pagenum"><a name="Page_115" id=
"Page_115">-115-</a></span> láda fedelét felemelte, olyan
várakozólag nézett Viczkyre, mintha az ezeregyéjszaka csodáját
mutatná meg neki.</p>
<p>A ládában nagy halomban feküdtek új és ócskaságtól avas iratok.
Baracskay kivette a legfelső iratcsomót és gyönyörködve szemlélte,
mint valamely drágakövet.</p>
<p>– Ez a Tass kontra Tass…</p>
<p>Két kezébe fogta az irást és sóhajtva mondta:</p>
<p>– Ha még egy kis időm volna, az enyém lehetne a Csermely-köz,
ezer hold televényföld, szeszgyártási és dohánytermelési
engedélylyel…</p>
<p>A irást sóhajtva visszahelyezte a ládába és másikat vett
elő.</p>
<p>– Birto kontra egri káptalan… Ötven éves. Ha csak valamivel
többet hagyományoz reád édesapád, hogy kitartásom legyen, elvertem
volna a káptalanon a port. De hát bolond volt az öreg. A vagyonának
a nagy részét eldugta. A macska tudná, hová dugta.</p>
<p>Új iráscsomó kerűlt ki a ládából. Szinte ajkához emelte
Baracskay bácsi a papirosköteget, a mint áhítatosan mormogta:
<span class="pagenum"><a name="Page_116" id=
"Page_116">-116-</a></span></p>
<p>– Ez itt két kerek millió, fiam. Egy kopogó forinttal sem
kevesebb. Bánovszky kontra magyar állam. Ez a legfiatalabb, tán
azért a legkedvesebb.</p>
<p>Az irást a ládába tette, gondosan elzárta, majd a ládára ülve,
egy darabig mosolyogva nézett farkasszemet Viczkyvel.</p>
<p>– Fráter, te most azt gondolod magadban, hogy Samu bátyád
csendesen megbolondult, a mióta nem láttad. Nos, ha bolond vagyok,
akkor egész életemben bolond voltam, mert ennek a három pörnek
éltem. Ezért a három pörért dolgoztam, csaltam, loptam és ezért
halok meg, mert a pöreim nem engedik, hogy életben maradjak.
Nincsen ilyen három pör Magyarországon. Ha el akarod őket adni,
megcsalnak. Azért én azt mondom, ne add el őket. Fölér ez a három
pör az Esterházy-vagyonnal. Hogy szeretem őket. Hát vettem őket…
Azaz, hogy talán nem is egészen vettem, mert a pörösködők nagyrésze
már régen a föld alatt van, de a pör folyik tovább. Megfogadtam a
leghiresebb fiskálisokat Budapesten, Bécsben és Berlinben, a hol a
pörök lejátszódnak. <span class="pagenum"><a name="Page_117" id=
"Page_117">-117-</a></span> Utaztam, fáradoztam, beléöregedtem.
Kielégítettem türelmetlen örökösöket és a tanukat esztendőkig
tartottam és fizettem, hogy meg ne vehessék őket. És most, még
kérded, hová lett édesapád hagyatéka? Itt van megtizszerezve ebben
a ládában, a melynek kulcsát átnyújtom neked.</p>
<p>Viczky nem vette át a kulcsot, hanem így szólt:</p>
<p>– Nyissa ki Samu bátyám azt a kincsládát.</p>
<p>A míg az öreg a láda zárával bajlódott, Viczky megpiszkálta a
pohos kályhában hamvadó tüzet. A hamu alól láng csapott, aztán
mikor nyitva volt a láda, kivette belőle az irásokat és egyenkint
beledobálta a tűzbe. A láng felcsapott, meg elhamvadt, piszkos
korom szállott ki a kályha ajtaján…</p>
<p>Baracskay Sámuel megdermedve, szinte öntudatlanúl nézte pöreinek
elhamvasztását.</p>
<p>– Szerencsétlen, – nyögte és eltakarta az arczát, – most már
semmid sincs a világon.</p>
<p>Viczky vállat vont és keserűen mondta:</p>
<p>– Samu bátyám semmi roszat nem tett, csupán az örökhagyó
intézkedéséhez ragaszkodott. <span class="pagenum"><a name=
"Page_118" id="Page_118">-118-</a></span> Az apám azt akarta, hogy
szegény ember legyek. Nos, Baracskay bácsi ezt megcselekedte.</p>
<p>– Ne vádolj, – emelte fel a kezét a megtört öreg ember. – Én jót
akartam.</p>
<p>– Tudom, – felelt egykedvűen Viczky. – Tudom, hogy másképen
gondolta a végét, Samu bátyám. Gyerekkoromban sokszor hallottam az
apámtól, mikor aranyait szórta: valahogy csak tönkre kell menni! Ha
kártyás ember lett volna a gyámom, elkártyázta volna az örökségem.
Elverte volna asszonyra egy másik gyámom. Samu bácsi a pörökre
költötte. Gombház. Megvan még a bűvös erszény.</p>
<p>Az öreg fiskális tagadólag rázta a fejét:</p>
<p>– Nincs meg. Tűvé tettünk mindent. Blásik félig megbolondult tiz
esztendő alatt. Az erszény nincs. Elvitte apád a másvilágra.</p>
<p>Viczky nyugodtan mondta:</p>
<p>– Én azt hiszem, ha keresni fogom, én megtalálom. De nem is
keresem…</p>
<p>Baracskay bácsi, látván gyámfiának a nyugodtságát, a melylyel a
váratlan csapást fogadta, halkan megkérdezte: <span class=
"pagenum"><a name="Page_119" id="Page_119">-119-</a></span></p>
<p>– Nos és kivánod, hogy agyonlőjjem magam? Mert én már csak
golyót érdemlek.</p>
<p>– Azt a bolondot csak nem teszi, Samu bácsi! – kiáltott fel
Viczky. – Érdemes is volna! A Viczky vagyona veszett el; arra való
az, hogy elvesszen.</p>
<p>– De mégis, édes fiam, – mormogta reménykedve Baracskay bácsi. –
Gondold meg jól a dolgot. Én már számot vetettem mindennel. Nekem
most már jobb volna, ha nem kellene megmásítani
elhatározásomat.</p>
<p>Viczky az öreg fiskális vállára tette a kezét, a szemébe nézett
és őszinte hangon mondta:</p>
<p>– Kedves bátyám, én előre tudtam azt, hogy ez fog történni.
Higyje el, nem haragszom. Egy csöppet sem haragszom. No, béküljünk
ki, Samu bácsi.</p>
<p>Az öreg vonakodva nyújtotta a kezét, mint a ki valami
bizonytalan alkuba bocsátkozik, aztán felsóhajtott:</p>
<p>– Nos, jól van, megteszem. De csupán neked teszem. Jöhetne
hozzám a nádorispán maga, annak se engednék. Olyan igaz, mint
<span class="pagenum"><a name="Page_120" id=
"Page_120">-120-</a></span> hogy Baracskay a nevem, – fűzte hozzá
erősködve.</p>
<p>Megpiszkálta a kályhát, hogy a hamvadó tűz ismét lángra
kapjon.</p>
<p>– Az ördög vigye el a pöröket. Csakhogy már ezen is túlestünk, –
kiáltott fel és jókedvűen dörzsölgette a kezét. Hátát a kályhának
támasztotta és vidáman nézett az előtte álló fiatalemberre:</p>
<p>– Hm, csinos fiú vagy… Azt hiszem, egy jó házassággal
reperálhatnánk a dolgot. Van is egy pártim. No ne csinálj olyan
fancsali arczot. Becsületemre mondom, hogy nem tréfálok. Viczky de
Viczkó még mindig megélhet a neve után is, habár a mai világban
igen roszak a pénzügyi konjunkturák és a kutyabőr nem sokat ér.</p>
<p>– Ráérek még a házasságra, – felelt kitérőleg Gábor.</p>
<p>Baracskay bácsi összecsapta a kezét:</p>
<p>– Bolond beszéd! A házasságra tulajdonképen sohasem ér rá az
ember. Én például… No de hagyjuk az én dolgomat. Az ember akkor
házasodik meg, a mikor az esze azt parancsolja. <span class=
"pagenum"><a name="Page_121" id="Page_121">-121-</a></span> Mind
bolond az, a ki a szivére hallgat. A boldog házasság olyan, mint a
pezsgő. Bor is, meg nem is bor. Bor is van benne. Nos hát a jó
házasságnál beszélhet a sziv is, de nem szabad csupán a szivre
hallgatni.</p>
<p>Viczky azzal vélte legkönnyebben elnémítani az öreget, hogy
nyugodtan elmondta neki, hogy Pesten már van valaki, a kit
kiszemelt magának, az öreg Fátyol lánya…</p>
<p>Baracskay bácsi türelmesen végighallgatta a gyámfia szavait.
Csöppet sem lepte meg őt a dolgok állapota. Vidáman bólingatott a
fejével és csettintett az ujjával:</p>
<p>– Kutya-teremtette! Magam is keresztülestem a bárányhimlőn;
minden egészséges ember keresztül megy rajta. Magam is… De hagyjuk
az én dolgomat. Persze, persze, csinos a fruska. Hej, azok a
fruskák, azok a fruskák!… Habár én abban a korban, a melyben te
vagy, az öreganyámba voltam szerelmes. No, nem épen az igaziba, de
lehetett volna akár az öreganyám is az illető. A mai fiatalságnak
mások a virtusai, mint a régié. Tempora mutantur. <span class=
"pagenum"><a name="Page_122" id="Page_122">-122-</a></span></p>
<p>Viczky tréfás komolysággal kérdezte:</p>
<p>– Talán azt akarja, Samu bátyám, hogy én is az öreganyámba
legyek szerelmes?</p>
<p>– Világért se! – tüzelt az öreg. – Csak szeresd te mindig a
fruskákat, mert hidd el nekem, hogy addig ér valamit az
asszonyféle, a míg rövid a szoknyája. Magam is… No de hagyjuk az én
dolgomat. De feleségül mégis csak azt vedd, a kit én választok ki a
számodra. A vén szem többet lát, mint a fiatal szem, mert a vén
szemben kevesebb már a szines anyag, a mely rózsaszinűnek mutatja
az életet.</p>
<p>Felemelte a kezét, csettintett a nyelvével:</p>
<p>– Remek pártim van számodra.</p>
<p>Viczky kedvetlenűl fordított hátat:</p>
<p>– Nyugodjon bele, Samu bácsi, a megváltoztathatlanba. Én csak
azt veszem el, a kit szeretek.</p>
<p>Az ajtón kopogtattak és Blásik János dugta be a fejét. Hivatalos
hangon jelentette:</p>
<p>– Az óra már éjfélre jár. Tekintetes ügyvéd úr, fejezzük be a
hazudozást. A kisgazdámnak aludni is kell. <span class=
"pagenum"><a name="Page_123" id="Page_123">-123-</a></span></p>
<p>Viczky meglepődve nézett Blásikra.</p>
<p>– Hát kend engem vár?</p>
<p>– Igenis, – felelt az egykori udvarmester, – én a megdicsőült
urunk fiát nem hagyom el se földön, se égen.</p>
<p>Viczky elbucsúzott a gyámapjától.</p>
<p>– Édes fiam, – mondta Baracskay bácsi szinte meghatottan, – verd
ki a fejedből Fátyol Rózsikát. Én mondom neked, a ki az életet
ismerem, hogy az egész tervet a vén Fátyol eszelte ki, mert nagy
gazember az öreg. Nyakadba akarja sózni egyik lányát. Szinészkedés
az egész. Minden fiatalembernek kivetnek ilyesféle hálót. Sok
belebukik, némely elkerüli. Ne higyjél azoknak a lányoknak, a
kiknek semmijük sincs. Azok mindig komédiáznak. Fiatalság:
bolondság. A szerelem elmúlik és marad a szegénység. No, aludj jól.
A «Griff»-ben jó szobák vannak. Aludt benne az apád is.</p>
<p>A míg Viczky a Blásik János kiséretében – a ki lámpát vitt
előtte, – a «Griff» felé ballagott, mindenféle zavaros gondolatok
és érzelmek torlódtak össze benne. Most már bizonyos, <span class=
"pagenum"><a name="Page_124" id="Page_124">-124-</a></span> hogy a
mi vagyonkája volt, az elúszott a gyámapja kezén, a mint az
előrelátható volt. Nem is nagyon haragudott az öregre.
Természetesnek találta, hogy elköltötte a gondjaira bízott pénzt.
Ismerte már az embereket annyira, hogy meg tudott nekik bocsátani.
De már most mi lesz tovább. Azzal állítson be Rózsához, hogy még
egy szoknyát sem vehet neki a vagyonából? Mert ha a zöld erszényt
nem találja meg, akkor semmije, semmije nincs. A zöld erszény pedig
mind bizonytalanabbá válik, hisz Baracskay bácsi a föld alól is
előkerítette volna a pörei folytatásához.</p>
<p>Egy utczakeresztezésnél a vak éjszakában megállott Blásik János
a lámpával és az utat mutatta:</p>
<p>– Vigyázzunk a kanálisra, kisgazdám. Sok ember kitörte már itt a
lábát.</p>
<p>Mikor a veszedelmes ponton átjutottak, Viczky így szólt
Blásikhoz:</p>
<p>– Tudja-e, János, hogy egy kis baj van az apai jussommal?</p>
<p>– Tudom, tudom, – felelt Blásik. – Az <span class=
"pagenum"><a name="Page_125" id="Page_125">-125-</a></span> egész
város tudja régen. A szegény tekintetes úr nem tehet róla.
Kutyaszenvedély a pörösködés.</p>
<p>– Hát azt az erszényt, a mit a fekete kakas elvitt,
keresték-e?</p>
<p>Blásik megállott a lámpással. Suttogó, szenvedélyes hangon
válaszolt:</p>
<p>– Kerestük, de hiába kerestük. Jó helyen van az!</p>
<p>Viczkynek megdobbant a szive.</p>
<p>– Hol van, János?</p>
<p>Blásik a szájára tette a kezét és a fejét rázta. Egy darabig
küzködött magával, aztán kimondta:</p>
<p>– Az erszény nem lehet máshol, mint özvegy Viczkynénél, a ki a
kertünk végében lakott. De most már nem mondok többet.</p>
<p>Elérték a «Griff»-et. A régi, tisztújítás-korabeli szálló, mint
egy nagy, fekete sírdomb emelkedett ki az éjszakából. A földszinten
világos volt és czigánymuzsika hangzott ki a vasrostélyos ablakok
megől. A nagybőgő morgásába hangos pohárcsengés vegyült.</p>
<p>– Ugyan kinek van olyan széles kedve? – <span class=
"pagenum"><a name="Page_126" id="Page_126">-126-</a></span>
kérdezte Viczky Gábor. – Itt nem igen lehet majd aludni az
éjszaka.</p>
<p>Blásik János felkapaszkodott a sarokkőre és bepislogott a szines
függönyökön, a melyekre Kossuth és Rákóczy képe volt festve.
Nevetve tért vissza:</p>
<p>– Ugyan ki mulatna más, mint Zathureczky tekintetes úr. Nincs
ebben a vármegyében másnak pénze a mulatozásra.</p>
<p>Viczky emlékezett Zathureczkyre még a gyermekkorából. Akkor is
országraszóló lump volt az öreg Zathureczky és ő volt a leghíresebb
tánczos. Eszébe jutottak a bolondnál bolondabb tréfák, a melyeket
atyjával együtt követett el a híres tréfacsináló. Egyszer csaknem
felgyújtották a házat jókedvükben. De az sem volt az utolsó dolog,
a mikor Zathureczky egy szakajtó új krajczárt szórt ki a Viczky-ház
ablakából a hetivásáros nép közé. Olyan dulakodást, marakodást se
látott azóta a világ. «Viczkyre rájött a bolondja!» – kiabálták az
emberek és az egész város összecsődült kapkodni az «aranyak» után.
Igaz, hogy a félrevezetett utczai nép sorban beverte a Viczky-ház
ablakait, <span class="pagenum"><a name="Page_127" id=
"Page_127">-127-</a></span> de Viczky Ede csaknem halálra kaczagta
magát.</p>
<p>– Köszönöm, Zathureczky. Igazi aranyakkal sem csinálhattunk
volna nagyobb kutyakomédiát.</p>
<p>– Látod, hogy olcsón is lehet mulatni, – mondta Zathureczky és
azóta vált szokásává Viczky Eduárdnak, hogy az aranypénzei közé új
krajczárokat kevert. Zathureczky megtanította takarékoskodni.</p>
<p>Az emlékezésre Gábornak felmelegedett a szive és
felkiáltott:</p>
<p>– Ejnye, hát él még az öreg, meg kellene nézni.</p>
<p>Az étkező-szoba kilincsére tette a kezét, de Blásik János elébe
ugrott:</p>
<p>– Majd én megyek előre, kisgazdám. Nem igen tanácsos ide belépni
akkor, ha az urak mulatnak. Néha pisztolylövéssel fogadják a
hivatlan vendéget, de a borosüveg: az biztos.</p>
<p>Egy percz múlva, amint Blásik János bement, felpattant az ajtó
és egy szikár, őszbecsavarodott, pirosképű férfiú lépett ki rajta.
Az egyik lába kissé biczegett, de azt ügyesen rejtegette,
<span class="pagenum"><a name="Page_128" id=
"Page_128">-128-</a></span> hogy szinte affektácziónak látszott a
sántasága. Két karját ölelésre tárta:</p>
<p>– Viczky! – kiáltotta. – Egy igazi Viczky van a szemhatáron és
ezt mi csak most tudjuk meg! Ezer ördög. Még tán a mozsarak sem
pukkantak, a mikor jöttél? Ejnye, ejnye, mért nem irtad meg előre a
jöveteledet?</p>
<p>Megölelte Viczky Gábort és kétoldalról megcsókolta az arczát.
Tetőtől-talpig végignézte.</p>
<p>– Megemberesedtél, – mondta elismerőleg. – De az apádhoz nem
hasonlítasz. Inkább az anyádhoz. Ezek az ábrándos tekintetü szemek,
ez a beszédes kis száj az édesanyádé… Engedd meg, fiam, hogy
megmondjam neked, szebb asszony, mint az édesanyád, nem volt három
vármegyében. Mit csinál, egészséges?</p>
<p>Viczkynek eszébe jutott, hogy már régen kapott levelet az
édesanyjától Bécsből, a hol azóta a bárónőnek szegénynek sora
jobbra fordult és alapítványi hölgy lett.</p>
<p>– Nincs semmi baja, – felelt.</p>
<p>– Kérlek, el ne felejtsd hódoló kézcsókomat átadni, ha véle
találkozol. Bizonyosan emlékezni fog a bolondos Zathureczkyre. Én
<span class="pagenum"><a name="Page_129" id=
"Page_129">-129-</a></span> mindig olyan jó bolond voltam a hölgyek
körűl.</p>
<p>A tágas étteremben a középső részt a czigánybanda foglalta el.
Ott muzsikált a Kövér Benczi Gyula, a ki három aranyórát hordott
mindig a mellényében és az ingeit Bécsben mosatta. A híres Benczi
czigányba ojtott úr volt. Dehogy is fogadott volna el pénzt a régi
világban, tönkrement gavalléroktól. Minek? Neki több volt,
valóságos czigányprimás volt. Házai, földjei voltak. De ha
Zathureczkytől öt forintot kapott, jobban örült annak, mint ha
valamely meggazdagodott lócsiszár százasokat dobott a tányérjára.
Ismerte, hogyne ismerte volna az öreg Viczkyt. Egyszer
ezerforintost ragasztott a homlokára. Az ilyesmit nem szokás
elfelejteni. Tussal fogadta Viczky Gábort és Zathureczky oly
büszkén kapaszkodott a fiatalember karjába, mintha a trónörököst
vezette volna.</p>
<p>– Nini, ezek talán nem tudják, hogy semmim sincs? – kérdezte
magában Viczky, a mikor az alázatosan mosolygó czigányok, pinczérek
sorfala között elhaladt. <span class="pagenum"><a name="Page_130"
id="Page_130">-130-</a></span></p>
<p>A sarokban egy kis asztalka állott, rajta egy félliter lőre, a
míg a czigányok körűl ezüstvedrekben pezsgő állott. Az asztalkához
vezette Zathureczky Gábort és ott nagy szertartásosan helylyel
kinálta:</p>
<p>– Ne vesd meg szerény asztalomat. Mit parancsolsz? Pezsgőt vagy
szilvoriumot. Én sohasem iszom pezsgőt, csak kocsisbort.</p>
<p>Viczky tapintatosan felelt:</p>
<p>– Veled tartok.</p>
<p>Zathureczky megtöltötte a poharakat.</p>
<p>– Isten hozott, fiam, csakhogy már egyszer mi is eszedbe
jutottunk. Remélem, most már itt maradsz nálunk. A homok csak a
homok mellett érzi jól magát. A hol egyedül van a homok, ott
elfújja a szél, de a sok homokkal a vihar sem birt. Mi homokok
vagyunk. Még egyszer: Isten hozott. És ha valami hivatal kell, csak
nekem szólj.</p>
<p>– Egyelőre nem szándékozom hivatalt vállalni, – felelt Viczky
röstelkedve.</p>
<p>– Nono, valamiből csak kell élned, fiam. Nem hiszem, hogy az
öreg Baracskaytól húsz krajczárt visszavasalhass. Könnyelmű ember,
<span class="pagenum"><a name="Page_131" id=
"Page_131">-131-</a></span> de meg kell neki bocsátani, mert vannak
jó tulajdonságai is. Igyunk, Gábor.</p>
<p>A bor savanyú és dohos volt, igazi kocsisbor, a mely kinyitja a
bicskát az ember zsebében. Zathureczky észrevette, hogy Gábornak
nem izlik az ital.</p>
<p>– Parancsolsz pezsgőt? Van annyi, a mennyi kell. Hé, Barkó
úr!</p>
<p>Rákiáltott a fogadósra, a ki a Viczky Gábor megbámulására
szintén a szobába sompolygott. A vörösképű emberke ügyetlen
hajlongással közeledett.</p>
<p>– Hány üveg pezsgőm van még a pinczében?</p>
<p>Barkó előrántotta könyvecskéjét és hadarva felelt:</p>
<p>– Ha a mai fogyasztást is beleszámítjuk, még hatszázötvenhárom
üveg áll odalenn, vagy legalább is kell állnia.</p>
<p>Zathureczky fejedelmi kézmozdulattal elbocsátotta a fogadóst és
Gáborhoz fordult:</p>
<p>– A mint láthatod, pezsgőnk van elég, ha pénzünk nincs is.
Kiváncsi vagy, hogy honnan van annyi pezsgőm. Hát a múltkoriban
nyertem ezer üveg pezsgőt. <span class="pagenum"><a name="Page_132"
id="Page_132">-132-</a></span></p>
<p>– Jeles ember lehet, a ki ezer üveg pezsgőbe fogad.</p>
<p>Zathureczky nevetve fújta a füstöt a mennyezet felé:</p>
<p>– Koránsem jeles ember. A ragyás Bunkó bácsi, a nyugalomba
vonúlt uzsorás az illető. A vén gazember, a ki hosszú életében még
az elhasznált gyufaszálakat is összegyűjtögette fűtőanyagnak
télire, vénségére megengedte magának azt a luxust, hogy idejárjon a
Griff-kávéházába egy pohár tejecskére. El szokott üldögélni egész
éjszaka, mert aludni nem tud és a világosságot ingyen kapja. A
minap aztán éjszakai unaloműzésből egy kis bűvészeti előadást
tartottam a fiúknak a billiárd-asztal felett. Ezüstforintosokat
varázsoltam elő a fülekből, gallérokból, zsebekből. Az öreg Bunkó
csakhamar érdeklődni kezdett és a sarokból odatipegett. Villogó
szemmel kisérte az ezüstforintosok bűvös vándorlását, eltűnését és
a midőn az ő zsebében találtuk meg az eltűnt forintost, magánkívül
volt az öreg a meglepetéstől:</p>
<p>– Becsületemre, – dadogta, – sohasem <span class=
"pagenum"><a name="Page_133" id="Page_133">-133-</a></span> hordok
magamnál többet tiz krajczárnál, mert félek a rosz emberektől…</p>
<p>– Pedig ott, a honnan ez a forint kikerűlt, van még több is, –
mondtam, «visszaadván» neki az ezüstforintosát.</p>
<p>– De bizony nincsen, – esküdözött az öreg. – Hisz csak ismerem a
kabátomat, – kiáltott fel, össze-vissza forgatva a megzöldült,
ezerfoltú alkotmányt, a mely tagjait födte.</p>
<p>– Hát én mernék fogadni, hogy legalább tiz ezüstforint van a
zsebeiben. Száz forintot teszek tiz üveg franczia pezsgő ellen.
(Mert épen szomjasak voltak a fiúk.)</p>
<p>A ragyás Bunkó nem szólt semmit; kiment az udvarra és miután
mégegyszer alaposan keresztül-kasul vizsgálta zsebeit, vigyorogva
tért vissza.</p>
<p>– Tartom a fogadást! – kiáltotta.</p>
<p>Nyomban papirost, tintát hozattam és Fabula fiskálist
felállítottuk a piquet mellől.</p>
<p>– Húzd fel az eszed, pörvesztő, – mondtam neki, – olyan legyen
az az irás, hogy akár a törvény előtt is foganatja legyen.
<span class="pagenum"><a name="Page_134" id=
"Page_134">-134-</a></span></p>
<p>– Nono, – dörmögte a vén Bunkó, mert a törvényről nem szeret
hallani.</p>
<p>A tanuk aláirták az irást, én pedig Bosco nyomdokain haladva,
kiráztam az ezüstforintosokat az öreg kabátjának a belső
zsebéből.</p>
<p>A vén gazember kékült-zöldült, de fizetett.</p>
<p>Másnapra már el is felejtettem az egész históriát, a mikor a
kávéházban a hátam mögé lopózik a vén Bunkó és a fülembe súgja:</p>
<p>– Tekintetes uram, fogadnék ám ma is.</p>
<p>Linneburg kapitány, a partnerem, épen tricc-et irt ellenem,
roszkedvűen feleltem:</p>
<p>– Hagyjon békét, ma nem játszunk.</p>
<p>Az uzsorás szemtelenűl felelt:</p>
<p>– A tekintetes úr revanche-sal tartozik.</p>
<p>Erre elfogyott a béketűrésem, pedig fát lehet vágni a hátamon,
olyan türelmes ember vagyok. Felugrottam.</p>
<p>– Szedte-vedte, vén gazember. Én neked revanche-sal tartozom?
Hát te ugyan miféle revanche-ot adtál nekem a kiuzsorázott
nagyanyai jussomért?</p>
<p>– Pardon, – felelt Bunkó. – Az régen volt, elévült. De ez csak
tegnap volt. <span class="pagenum"><a name="Page_135" id=
"Page_135">-135-</a></span></p>
<p>– Helyes, – mondtam, – fogadok, de csak száz üveg pezsgőbe.</p>
<p>– Tartom! – kiáltott fel a ragyás Bunkó.</p>
<p>Fabula ügyvédet megint felállították a piquet mellől és az
ügyvéd megirta a kontraktust. Bunkó diadalmasan állott ki a kávéház
közepére.</p>
<p>– No, tekintetes úr, most lássuk a forintosokat. Minden zsebemet
bevarrtam.</p>
<p>Csakhogy az öreg Boscónak erre is volt módszere. A forintosok
bizony csak kipotyogtak az ócska kabátból, mire a varázsszavak
elhangzottak.</p>
<p>Bunkó Mihály csaknem összerogyott ijedtségében.</p>
<p>– Vizet! – hörögte és homlokán kidagadtak az erek. – Csalók,
haramiák körmei közé kerültem. Zsiványok! Segítség!</p>
<p>Tombolt dühében a kávéház közepén és a nézők harsogó kaczagása
kisérte a vén gazember kétségbeesett üvöltését. Szép is, a mikor a
hóhért akasztják.</p>
<p>– Nem fizetek! – jelentette ki végtére.</p>
<p>– Fabula, holnap add be a keresetet.</p>
<p>– Egyezkedem, – esdekelt az uzsorás. <span class=
"pagenum"><a name="Page_136" id="Page_136">-136-</a></span></p>
<p>Fabula jóizű ember, de nem szereti, ha piquet-nél zavarják.
Hátat fordított a vén gazembernek.</p>
<p>– Legyen szerencsém holnap irodámban, Bunkó úr, a kishíd
mellett, balra…</p>
<p>– Csak nem viszem az irhám a vágóhídra! – üvöltött Bunkó. –
Inkább fizetek. De én is veletek iszom.</p>
<p>– Az nincs a szerződésben, – feleltem. – Én csak urakkal
iszom.</p>
<p>És most jön a java a történetnek, öcsém, Viczky Gábor. A vén
gazember uzsorás, a ki ötven esztendeig túljárt a birák, ügyvédek
eszén, a kitől harapófogóval nem lehetett kihúzni egy lyukas
krajczárt sem, azóta minden este ott ül a kávéházban és esdekelve
kéri, hogy fogadjak vele… Új ruhát csináltatott már azóta, – talán
az első új ruhát életében. De Bosco csalhatatlan… Szivarozik és
egész éjjel pezsgőt iszik, a mit külön rendel és egyedül iszsza a
kávéház sarkában. Teljesen belebolondult a bűvészetbe és a
múltkoriban már Fánnikát, a kassza tündérét is megkinálta
pezsgőjéből. Hisz úgyis mindegy. Mert – ez a morálja a történetnek,
– nincsen olyan lakat <span class="pagenum"><a name="Page_137" id=
"Page_137">-137-</a></span> a világon, a melyet ki ne tudna nyitni
egy ügyes lakatos. A lakatot Zathureczky kinyitotta és a tréfa
tökéletesen sikerűlt.</p>
<p>Viczky Gábor nevetve hallgatta végig a Zathureczky
előadását.</p>
<p>– Jer, megmutatom az öreg Bunkót!</p>
<p>Felállottak az asztaltól és az üvegajtóhoz mentek, a mely a
kávéházi helyiségbe nyilott. Az üvegajtót felnyitotta Zathureczky
és a sarokba mutatott. Egy torzonborz vén ember ült a kávéházi
asztalnál és kezében vastag szivart tartott. A mikor megpillantotta
Zathureczkyt, dühösen állott talpra és fenyegetőleg közeledett. De
egyszerre lekapta a kerek kalapot a fejéről, a mikor Viczky Gábort
megpillantotta:</p>
<p>– Tekintetes úrfi, nagyságos uram, engedje meg, hogy az öreg
Bunkó Mihály alázatosan bemutassa tiszteletét.</p>
<p>Viczky meglepetten nézett a hajlongó vén emberre.</p>
<p>Zathureczky felemelte a kezét és félig tréfásan, félig komolyan
felkiáltott:</p>
<p>– Távozz, vámpír. <span class="pagenum"><a name="Page_138" id=
"Page_138">-138-</a></span></p>
<p>Bunkó kedélyeskedve dörzsölte a kezét:</p>
<p>– Vámpír? A Bunkó bácsi jó ember. Majd meglátja a fiatal úr.
Meglátja…</p>
<p>Zathureczky karonfogta Viczkyt:</p>
<p>– Hagyjuk a vén gazembert. Reméljük a legjobbat; azt, hogy nem
lesz szükségünk a barátságára.</p>
<p>A mikor az asztalhoz letelepedtek, a czigány közelebb húzódott
Viczkyhez és a fülébe súgta:</p>
<p>– Az édesapja nótája! Hallgassa csak, tekintetes úr.</p>
<p>Víg, muzsikás hangulat telepedett a mulatókra. Egyik nóta a
másikat kergette. Zathureczky kitünően tudta dirigálni a czigányt,
– megtanulhatta annyi esztendő alatt, – míg Gyula prímás az ország
legjobb czigánya volt. Hajlongott, alázatoskodott a kopott gavallér
előtt és fel-felragyogott a szeme, a mikor Zathureczkynek egy-egy
nagyon régi, elfeledett nóta jutott az eszébe. Mert a czigány is
azt a nótát szereti, a mi nagyon régi.</p>
<p>Mulatságközben Viczky egyszerre a barátja vállára tette a
kezét:</p>
<p>– Mondd, Gazsi, itt nem tudják ez emberek, <span class=
"pagenum"><a name="Page_139" id="Page_139">-139-</a></span> hogy
nekem semmim sincsen? Mit gondol a vén Bunkó magában?</p>
<p>Zathureczky nagyot nevetett:</p>
<p>– Tudja azt, öcsém, mindenki, hogy Baracskay elspekulálta a
vagyonodat, de azzal egyelőre nem törődnek. Te egy darabig a régi,
a milliomos Viczky leszel, a míg le nem kopik rólad az egész
dicsőség és az emberek megszokják, hogy épen olyan közönséges
halandó vagy, mint a többi. A mi környékünkön tiszteletben tartják
az emlékeket: addig, a meddig.</p>
<p>Viczkynek kipirosodott az arcza:</p>
<p>– Hátha csakugyan az igazi Viczky volnék, a milliomos Viczky?
Hiszen tudod, hogy van bizonyos legenda az apám eltűnt
vagyonáról?</p>
<p>– Hallottam róla, csakhogy ahhoz az eltűnt vagyonhoz nehéz lesz
hozzájutni. Melánie jól vigyáz rá.</p>
<p>– Ki az a Melánie?</p>
<p>Zathureczky csodálkozva nézett rá:</p>
<p>– Nem ismered az unokatestvéredet, Viczky Melániet? A legszebb
lány, a legjobb párti a <span class="pagenum"><a name="Page_140"
id="Page_140">-140-</a></span> vármegyében. Minden gyerek tudja,
hogy özvegy Viczkyné kerítette magához azt a bűvös erszényt. Sokáig
titkolta a ravasz asszony. Évekig tudta rejtegetni, palástolni
gazdagságát. Nem mozdultak ki a kis házból, pedig abba már a viz is
befolyt. De mióta Melánie nagy leány lett, azóta ereszt valamicskét
a vén sárkány. De most is jobban szereti, ha kölcsönpénzzel
manipulálhat. A rejtett vagyonhoz nem akar nyúlni. Épen a vén
gazember Bunkó a bankárja.</p>
<p>Viczky hitetlenkedve csóválta a fejét.</p>
<p>– Nos és látta valaki azt az erszényt, azt a vagyont?</p>
<p>– Nem bolond az öregasszony, hogy mutogassa. De hát minek is
mutogatná, a mikor mindenki tudja, hogy megvan. Ott őrzi a
szalmazsákja alatt. Van abban az erszényben egy bankutalvány, a
mely Angol-bankra szól.</p>
<p>Viczky ámulva hallgatta a Zathureczky szavait:</p>
<p>– Nekem azt soha senki se mondta. Hisz akkor visszakövetelhetném
özvegy Viczkynétől az eltűnt vagyonomat?</p>
<p>– Hát pöröld, – nevetett nagyvigan Zathureczky, <span class=
"pagenum"><a name="Page_141" id="Page_141">-141-</a></span> –
pöröld öcsém, de nem hiszem, hogy fiskálist találsz, a ki a pörödet
elvállalja. Még tán Baracskay bácsi is kinevetne ezzel a pörrel.
Pörölni csak ott lehet, a hol látható, megfogható vagyon van.
Viczkyné pedig nem bolondult meg, hogy házakba, földekbe verje a
pénzét, hogy arra rátehessed majd egyszer a kezed. Ravasz asszony
az. A legravaszabb az országban. Egyebekben mi már régen szépen
megállapítottuk magunkban, hogyan fog végződni ez a dolog. A
horoskóp szerint eljön Viczky Gábor, már mint te, belészeret
Melánieba, Melánie a felesége lesz és az eltűnt vagyon visszakerűl
jogos tulajdonosához, sőt még egy világszép leányt is kapsz
ráadásul. Az erkölcsi világrend helyre lesz állítva és olyan
hosszú, boldog életkort értek, mint a mesében.</p>
<p>– Hm, – mormogta Viczky, – nekem okvetetlenűl el kell venni
Melániet, a kit nem is ismerek.</p>
<p>– Fiacskám, ezen már nem lehet változtatni. Réges-régen
elhatároztuk már ezt egymás között, a mikor a dolog tapétra kerűlt
<span class="pagenum"><a name="Page_142" id=
"Page_142">-142-</a></span> kaszinóban, korcsmában… Sőt, ha a fáma
igazat mond, özvegy Viczkyné is azért utasítgatta volna vissza
eddig a kérőket, mert számít rá, hogy elveszed a lányát.</p>
<p>Viczky nevetni kezdett:</p>
<p>– De hiszen nem is ismerem a lányt!</p>
<p>– Hogyne ismernéd! És ha nem is ismered, majd megismered. Erről
most már ne is beszéljünk. Mulassunk! Gyula, azt a
Beleznay-nótát.</p>
<p>Viczky Gábor, a mikor reggel felé zúgó fejjel ágyára vetette
magát, így szólt magában:</p>
<p>– Most nem tudom, én bolondultam-e meg, vagy az idevaló emberek!
Aludjunk rá egyet. Minden esetre meg van valahol az erszény. És én
megtalálom.</p>
<hr class="chap" />
<div class="chapter"></div>
<p><span class="pagenum"><a name="Page_143" id=
"Page_143">-143-</a></span></p>
<h3>VIDÁMSÁG AZ ÉLET SÓJA.</h3>
<p>Csak délfelé ébredt fel Viczky Gábor és míg az ablaka alatt
lefolyó hetivásárt nézte nagyálmosan, fejében a tegnapi est
eseményei kavarogtak. Az elégetett örökség, Zathureczky szavai,
később a vad valczerezés asztalokon és székeken keresztül. Az
egészen áthangzott a Gyula muzsikája.</p>
<p>A hetivásár itt éppen olyan volt, mint más vidéki városban,
azzal a különbséggel, hogy nem az asszonyok jártak a piaczra, hanem
a férfiak. Viczky hiába kereste szemével azokat a félig fésületlen,
félig felöltözött úriasszonyokat, a kik más vidéki városkában a
maguk kedves pongyolaságában, álmos arczukkal láthatók a
hetipiaczon. Az arczok még nélkülözik a rizsport és a festéket;
valamint a fűzők és díszes toalettek is hibáznak, s ilyenkor lehet
<span class="pagenum"><a name="Page_144" id=
"Page_144">-144-</a></span> biztos itéletet mondani a városkabeli
asszonyok fiatalságáról, szépségéről. Nem, az idevaló asszonyok nem
leplezték le magukat a hetivásáron. A férfiak jártak
bevásárolni.</p>
<p>A zöldséges kofák között éppen megpillantotta az öreg
Baracskayt, a mint nagyban alkudozott egy kosár burgonyára. Az
előbbi est izgalmaiból mi sem maradt meg az ügyvéd úr arczán;
nyugodtan alkudozott, mintha a legnagyobb gondja a kosár burgonya
volna.</p>
<p>Nini, ott van Hankovszky János, a főkapitány is, a kit előző
este a kávéházban látott. Egy rendőr viszi utána a zöldséges
kosarat és a főkapitány bevásárol. Később megpillantja Viczky régi
ismerőseit sorban, egyenkint. Az arczok nem igen változtak, csupán
a hajak és bajuszok szürkültek meg azóta, hogy utóljára látta
őket.</p>
<p>Kovács János városi tanácsos egy pár csirkét visz a kezében, míg
Balonyai, a fess főjegyző pepitanadrágjában óvatosan lépked a kofák
között. Az árok-utcza sarkán felbukkan Szuszterics doktor. Mielőtt
a betegei látogatására indúlna sárga kocsijával, egy véka tengerit
<span class="pagenum"><a name="Page_145" id=
"Page_145">-145-</a></span> vesz a malaczoknak. Széles gesztusok
kiséretében szidja a kapzsi falusiakat, a kik oly drágán adják a
tengerit, mintha gyémántot árulnának.</p>
<p>Most találkozik Hankovszky főkapitány a doktorral. Láthatólag az
éj eseményeit beszélik meg. A doktor referál a betegeiről, melyik
halt meg az éj folyamán, míg a főkapitány a Griff felé mutogat az
ujjával. Nyilván Zathureczky mulatságáról beszél, a melynek
legapróbb részleteit már korán reggel tudja az egész város. A
nyitott ablakon át Viczky hallja a saját nevét említeni, – mert
éppen az ablak alatt álltak meg a beszélgetők és kedélyesen
kiabálnak, mert a doktor nagyot hall. Most csatlakozik a
beszélgetőkhöz Pipera tanító úr és Viczky világosan hallja, a mint
a főkapitány így szól:</p>
<p>– Fidélis ficzkónak látszik a kis Viczky. Jó kezekbe került, ha
Zathureczkyvel fog össze. A vén korhely megtanítja a
mizi-mázira.</p>
<p>Viczky tudja, hogy a mizi-mázi alatt az ivást értik az urak, de
a főkapitány a kezével is jelzi a pohárnak szájhoz való emelését.
<span class="pagenum"><a name="Page_146" id=
"Page_146">-146-</a></span></p>
<p>A doktor szigorúan csóválja szürke fejét;</p>
<p>– Nem értlek benneteket, hatóságot! – kiáltja. – Annyi
mindenféle szabályrendeleteket csináltok kövezésről,
köztisztaságról, egyébről, csupán Zathureczkyt hagyjátok békén,
hogy megmételyezze a fiatalságot. Elrontja a legszolidabb
ifjakat.</p>
<p>Hankovszky vállat von:</p>
<p>– Mit tegyünk? Így van ez már húsz esztendeje.</p>
<p>– Tudom, tudom, – zsörtölődik a doktor, – de másképen
beszélnétek, ha mindazt tudnátok, a mit én. A betegségi és
halálozási statisztika évről-évre nő… Zathureczky városunk
ifjúságának az életére tör. Fogadni merek, hogy bort sem innának a
fiatalok, ha ő nem volna. Az meg régi dolog, hogy ő miatta égnek
egész éjszaka a lámpások a Griffben.</p>
<p>Pipera tanító úr szerényen megkoczkáztatja:</p>
<p>– Az éjjel is felforgatta a várost.</p>
<p>A főkapitány szigorú pillantást vet a tanítóra:</p>
<p>– Engedelmet, tanár úr, arról már csak én is tudnék valamit. A
főkapitányság tudja legjobban <span class="pagenum"><a name=
"Page_147" id="Page_147">-147-</a></span> a dolgot. Igen szolidan,
szabályszerüen viselkedett Zathureczky barátunk.</p>
<p>A fiatal tanító elpirult a hatósági rendreutasításra.</p>
<p>– Éjfélkor a Griff előtt mentem el és ugyancsak muzsikáltak.</p>
<p>Hankovszky az ég felé fordította a szemeit.</p>
<p>– Uram-istenkém, muzsikáltak? Hát mire valók a czigányok?
Azoknak nem lehet megtiltani a muzsikálást. Különben hol járt
tanító úr éjfélkor? – tette hozzá szigorúan a főkapitány.</p>
<p>A vádlóból lett vádlott elvörösödve védekezett:</p>
<p>– Kapránszky úréknál voltam vacsorán. Amolyan kis
tollfosztogatás volt az egész, megittunk néhány pohár bort és
valaki hírül hozta, hogy a kis Viczky megérkezett a városba és
Zathureczkyvel mulat a Griffben. A Kapránszky kisasszonyok, tetszik
tudni milyen kiváncsi teremtések, nyomban felszólítottak, hogy
menjek a Griffbe és hozzam hírül, hogy mi történik ott. Így
kerültem éjfélkor a Griff elébe… No de be nem mentem, elég volt
<span class="pagenum"><a name="Page_148" id=
"Page_148">-148-</a></span> nekem hallani, hogy miféle nótákat
muzsikálnak.</p>
<p>A főkapitány helyeslőleg bólintott fejével:</p>
<p>– Úgy már értem… Magam is ilyenformán jártam. A feleségem
őnagysága se hagyott engem nyugodni vacsora után. Mindenáron meg
kellett neki tudni, hogy mit csinál Viczky és Zathureczky a
Griffben. Ezek az asszonyok! mindent kell nekik tudni.</p>
<p>A bodzafa-utcza felől a polgármester, Hencs Szaniszló szikár
alakja bontakozott ki a porból. A város fejének elefántcsont
pálczája öntudatosan koczogott a girbe-görbe kövezeten és vígan
üdvözölte az urakat.</p>
<p>– Quid novi? – kiáltotta messziről.</p>
<p>A főkapitány referált az éj eseményeiről, Hencs Szaniszló nagy
érdeklődéssel hallgatta a mulatság részleteit.</p>
<p>– Hallottam, magam is hallottam már valamit – félfüllel.</p>
<p>A városban mindenki tudta, hogy félfüllel a feleségétől szokott
hallani a polgárnagy.</p>
<p>– Tehát való, – mormogta Hencs Szaniszló szokott ájtatos
hangján. – A mi Zathureczky <span class="pagenum"><a name=
"Page_149" id="Page_149">-149-</a></span> barátunk javíthatlan.
Mondd, Hankovszky barátom, igaz volna, hogy beleugrottak a
nagybögőbe?</p>
<p>– Azt nem tették!</p>
<p>– Kár, kár, – mondta fejcsóválva a polgármester. – Azaz, hogy a
hirek mindig túloznak…</p>
<p>A Viczky ajtaján ebben a perczben kopogtattak. Ott kellett
hagyni az ablakot. Az ajtó előtt egy fehérköpenyes, csinosarczú kis
szobaleány állott.</p>
<p>– A nagysága tisztelteti, – mondta és levélkét nyujtott át.</p>
<p>Viczky felbontotta a levelet. Ez volt benne: «Kedves rokon, ma
délben szivesen látjuk ebédre. Özvegy Viczkyné. Krajsik-ház, a
kishídtól balra, a ház sárga, hatablakos, szerdán. Dezsőné: 1
óra.»</p>
<p>Viczky figyelmesen végigolvasta a vastag papirosra irott
levelet, a melynek sarkában hétágú korona díszelgett. Mire az
ablakhoz lépett ismét, a kupaktanácsot nagy izgalomban találta. A
fogadó kapuján épen akkor lépett ki a fehérfőkötős szobaleány és
szoknyáját <span class="pagenum"><a name="Page_150" id=
"Page_150">-150-</a></span> megemelve, kisasszonyosan lépkedett
tova.</p>
<p>– A Viczkyné szobalánya! – kiáltott fel a főkapitány.</p>
<p>A polgárnagy a szemüvegét a szeméhez illesztette.</p>
<p>– Valóban az.</p>
<p>– A Birike, – szólt közbe szerényen, de öntudatosan a
tanító.</p>
<p>Csak a doktor csóválta szürke, nagy fejét:</p>
<p>– De urak, nagyérdemű hatóság, egy szobalány miatt ilyen
izgalomba jönni!</p>
<p>A polgárnagy, a ki szeretett tüntetni azzal, hogy cseppet sem
fél a feleségétől, felkiáltott:</p>
<p>– Benned, doktor, semmi artisztikus érzés nincs. Egy szobalány
néha kedvesebb lehet a szemnek, mint egy vérbeli öreg grófné.</p>
<p>– Meg aztán, – vágott közbe a főkapitány, – mert azt is
megtudtuk, hogy özvegy Viczkyné már kinyujtotta a kezét az ifjú
Viczky után. Nyilván meghívást hozott a kis fruska. Ebéd után
odanézek Viczkyékhez.</p>
<p>– Helyes, nagyon helyes, – bólongatott a <span class=
"pagenum"><a name="Page_151" id="Page_151">-151-</a></span>
polgármester és megindultak az ablak alól. Elől a polgárnagy a
doktorral. Szuszterics doktor azt kezdte magyarázni, hogy mi
mindenféle betegségek származhatnak abból, ha az ember a
szobalányok után pislog. Viczky még hallotta Hencs Szaniszló
ájtatos hangon mondott megjegyzését:</p>
<p>– Barátom, bizonyos korban az ember azt se bánná, ha
megbetegedne a nők miatt.</p>
<p>Pipera tanító úr tiszteletteljesen nevetett a háttérben, míg a
főkapitány láthatólag elgondolkozott az eseményeken.</p>
<p>Viczky pedig leült az asztalához és hosszú-hosszú levelet irt
Budapestre Rózsának. A szerelmes ember sok mindenféléről tud írni,
a mi másnak még csak eszébe se jutna. Viczky egyik oldalt a másik
után irta és csak midőn a levelet befejezte, akkor vette észre,
hogy a legfontosabbat, a Baracskay bácsi pöreit kifelejtette. Egy
pillanatig elgondolkozott:</p>
<p>– Ki tudja, tán jobb így, – gondolta magában. – Még mindig elég
ideje lesz megtudni szegénynek az igazságot. <span class=
"pagenum"><a name="Page_152" id="Page_152">-152-</a></span></p>
<p>Mikor a levelet leragasztotta, éppen egy órát ütött a vén torony
a piacz közepén. Hamarosan rendbeszedte a ruházatát és kalapját a
fejébe nyomta.</p>
<p>A félhomályos folyosón egy ődöngő alakba ütközött.</p>
<p>– Kezét csókolom. Egészségére kivánom az éjszakai
nyugodalmat.</p>
<p>– Nem sok volt, – felelt Viczky.</p>
<p>– Tudom, tekintetes uram. Itt voltam. Most pedig siessünk az
özvegyhez. Még szardinia is lesz ebédre, – tette hozzá
sokatmondólag.</p>
<p>– Hát azt már honnan tudja Blázsik uram?</p>
<p>– Én mindent tudok – felelt titokzatosan Blázsik. – Mire való
volna a két szemem és a két fülem?</p>
<p>Végigmentek a városkán. Blázsik tiszteletteljes távolból
ballagott a kis gazdája után és a tenyerén át kiáltotta:</p>
<p>– Balra parancsoljon… Most jobbfelé.</p>
<p>Zöld zsalugáteres házak alatt mentek tova. A zsaluk
felnyilottak, mint valami szemek, a mikor alattuk haladtak és a
zsaluk mögül halk suttogás, leány- és asszonykaczagás hallatszott.
<span class="pagenum"><a name="Page_153" id=
"Page_153">-153-</a></span> – Lesték mindenütt Viczky Gábort, a
merre ment, valaki – bizonyosan egy kis fruska, – hangosan
kiáltotta a háta mögött:</p>
<p>– Görbe a lába!</p>
<p>Viczky önkéntelenül a lábára pillantott, amire a háta mögött
nevettek.</p>
<p>A kis hídon túl akáczfák közül egy sárga földszintes ház
bontakozott ki, a melyen ragyogtak a tükörablakok a májusi
verőfényben. Láthatólag ez volt a legszebb ház a városban és a
kapun, a hol addig leselkedett, besurrant a délelőtti
szobaleány.</p>
<p>Blázsik a ház előtt elmaradt, miután még ezt súgta a tenyerén
át:</p>
<p>– Csak bátran, tessék!</p>
<p>Viczky üveges verandán találta magát, a melyet virágcserepek és
kalitkák töltöttek meg. A világos szőnyeg közepén özvegy Viczkyné
állott és a karjába Melánia kamaszkodott.</p>
<p>Viczkynek egyszerre eszébe jutott, hogy ő látta, ismeri azt a
sugárrá nőtt, karcsú teremtést, a kinek hosszú hajfonata, mint egy
sötét kígyó omlott le vállán. Látta már ezt az arczot, de akkor nem
rizspor volt az arczán, <span class="pagenum"><a name="Page_154"
id="Page_154">-154-</a></span> hanem baraczklekvár. A nagy éjfekete
szemek bizonyosan azért voltak olyan kerekre nyilva, mert
tulajdonosuk tudta, hogy a szemek szépek. Alig lehetett több
tizenhat esztendősnél a leány, de öntudatos, büszke arcza szinte
asszonyosan okos volt. Fiatal menyecskék, a kik még csak hetekre és
napokra számíthatják asszony voltukat, szoktak ilyen kedvesen
gőgös, diadalmas arczczal járni-kelni.</p>
<p>Özvegy Viczkynére is valahogyan másként emlékezett Gábor. A haja
most aranyszőke volt, holott a Gábor emlékezetében barnásszürkén
volt eltéve. Uszályos selyemruhája, villogó fogsora, kivágott
ruháju nyaka arról beszélt, hogy az anya épen úgy akar hódítani,
mint a lánya.</p>
<p>Mily változások néhány esztendő alatt. Gondtalan jókedvvel
nevetnek az asztal felett a vendéglátók és úri pajtáskodással
tegezik Gábort. Melánia jobbról ül, Viczkyné balról és minden
figyelmükkel, kedvességükkel elhalmozzák a fiatalembert. És hiába,
Viczkyt is mintha kicserélték volna a gondtalan, jókedvű házban.
Temérdek pesti pletyka jut eszébe, a melyekről <span class=
"pagenum"><a name="Page_155" id="Page_155">-155-</a></span> eddig
sejtelme sem volt. A Melánia szeme még kerekebbre nyílik és szinte
megadással csüng a Viczky ajkán. A rövidujjú ruhából kivillan
hófehér karja és mintha valami kellemes illat áradna a felhajló
újjfodrok közül Gábor felé. Tisztaság, rend és csinosság
mindenfelé. A butorok szinte ragyogni látszanak, a fehérköpenyes
szobaleány olyan csendesen lépked, mint a hogy a regényekben
olvashatni. Özvegy Viczkyné hirtelen megszorítja a Gábor kezét az
asztal felett. Az ujjainak olyan az érintése, mint a bársonyé:</p>
<p>– Gáborkám, kedves unokaöcsém, remélem, ezentúl sokszor itt
leszel nálunk.</p>
<p>– Mindig, – mondja kedveskedő akaratossággal Melánia.</p>
<p>– Úgy van, – mondja Viczkyné mosolyogva. – Már intézkedtem is,
hogy a holmidat a Griffből idehozzák. Minek laknál a rideg
fogadóban, a mikor rokonaid szeretettel látnak vendégül?</p>
<p>Melánia összecsapta két rózsaszinű kezét:</p>
<p>– Bravó, mama, ezt jól csináltad. Meg vagyok veled elégedve.
<span class="pagenum"><a name="Page_156" id=
"Page_156">-156-</a></span></p>
<p>Blázsik Jánosnak igaza volt. Valóban pompás ebédet tálaltak
Viczkyéknél. Az asszony láthatólag nagy gondot fordított a
konyhára, mert bizonyosan tudta, hogy az emberek szivét a gyomrukon
keresztül a legkönnyebb meghódítani. Finom sültek és pompás borok
kerültek terítékre. Jó volt az étel, de ha kevésbbé lett volna jó,
a Viczkyné és leánya szeretetreméltó kinálása jóvá tette volna.</p>
<p>Ebéd után Gábor végigjártatta a tekintetét az ebédlő falán. A
legelső, a mi figyelmét megragadta, az atyja nagy olajfestésű,
aranyrámás képe volt.</p>
<p>– Hogyan került ide az apám? – kérdezte meglepetve. Viczkyné
csudálkozva felelt:</p>
<p>– Nos, hát megfestettem az Eduárd képét. Én nagyon szerettem a
boldogultat. Ó, ha Eduárd élne, sok minden másképen volna.</p>
<p>– Lehet, – bólintott Gábor és perczekig nézte az atyja
arczképét. Viczky Edén díszmagyar ruha volt, a melyre ökölnyi
drágaköveket pingált a festő. A láncza beillett volna kerékkötőnek
és az ujjai ragyogtak a gyűrűktől. <span class="pagenum"><a name=
"Page_157" id="Page_157">-157-</a></span></p>
<p>– Az én apám soha sem viselt ékszert, – mormogta Gábor.</p>
<p>– Az mindegy, – felelt Viczkyné, – de bizonyosan voltak
ékszerei, a melyeket viselhetett volna. Valamivel csak jelezni kell
a képen, hogy ki volt Viczky Ede, mert fájdalom, az emberek lassan
kezdik elfelejteni az ő rendkivüliségét. Azt hiszed, hogy azok az
ősapák és ősanyák, a kiket manapság lefestve látunk a régi
kastélyokban, mindig pánczélban és kezükben buzogánynyal, karddal
élték végig az életet. Bizony voltak ők is hálóköntösbe és az
asszonyok feje is lehetett borzas. Az ember az őseit úgy festeti, a
hogyan neki és az ősöknek legkedvesebb.</p>
<p>Az ebédlő sarkában viszont mindenféle vadászpuskák, tarisznyák,
kürtök voltak felakasztva. Viczkyné a rozsdamart tárgyakra
mutatott:</p>
<p>– Az apád fegyverei.</p>
<p>– De az apám soha sem vadászott.</p>
<p>Viczkyné az előbbi csodálkozó tekintetet vetette Gáborra.</p>
<p>– Benned semmi érzék nincs az ősiség <span class=
"pagenum"><a name="Page_158" id="Page_158">-158-</a></span> iránt.
Az ősöknek mindig voltak fegyverei. Utóvégre Viczky Ede nem
tehetett arról, hogy olyan korban élt, mikor már nem karddal
támadták meg a vadkant, hanem vadászpuskával.</p>
<p>Most egy ezüstözött kelyhet vett le a pohárszékről Viczkyné.
Gondosan megtörülgette és Gábor elé állította. Szinültig
megtöltötte borral és így szólott:</p>
<p>– Igyál az apád emlékezetére. Ez az ő pohara volt.</p>
<p>Valóban a pohárra emlékezett Gábor. Az apja a nagy tivornyákban
ebből a kehelyből szokta inni a hegyaljai aszút.</p>
<p>Melánie mosolyogva nézett Viczkyre:</p>
<p>– Van még sok emlékünk, a mi a híres emberre emlékeztet, –
mondta. – De a legkedvesebb ma ül asztalunknál…</p>
<p>– Brávó Melanie! – kiáltott fel Viczkyné és megcsókolta a
lányát.</p>
<p>A mint a két fej egymás mellett volt, akkor látszott a végtelen
hasonlatosság az arczvonásaiban. Hiszen azt sem lehetett volna
megmondani, melyik az anya és melyik a lánya. <span class=
"pagenum"><a name="Page_159" id="Page_159">-159-</a></span> A
Viczkyné aranyszőke haja a Melanie hollófekete hajához simult és
kerekrenyitott szemükkel meghatottan néztek Gáborra.</p>
<p>Viczkyné homlokon csókolta a lányát, aztán megcsókolta Gábornak
is a homlokát, majd vígan felkiáltott:</p>
<p>– Csókoljátok meg egymást, gyerekek, hisz csaknem testvérek
vagytok.</p>
<p>A Melanie arczát piros láng borította be, de Gábor is zavarba
jött. Ügyetlenkedve áthajolt az asztalon és a leány homlokát
kereste. Melanie hirtelen mozdulattal hátrakapta a fejét és ajkát a
Viczky ajkára nyomta… Aztán felugrott és lesütött szemmel futott ki
a szobából. Viczkyné könnyes tekintettel nézett utána.</p>
<p>– Bolond gyermek! Olyan, mint a mimóza, – mondta.</p>
<p>Gábor nem szólt semmit. Mikor felemelte a tekintetét, az atyja
szigorú tekintetével találkozott. Viczky Ede mogorván nézett le a
falról, mint a kinek nem tetszik valami.</p>
<p>Viczkyné megnyomta az asztalon álló ezüstcsengőt. <span class=
"pagenum"><a name="Page_160" id="Page_160">-160-</a></span></p>
<p>– A feketekávét a szalonban szervirozzuk, – mondta a belépő
szobaleánynak.</p>
<p>Az a csók!… Hiába fenyegetik a tudósok mindenféle baktériumokkal
a csókolózó emberiséget; hiába ijesztgetik mindenféle betegségekkel
a szerelmespárokat: a csók és a szerelem nem megy ki a divatból. Az
a csók!… Valami kis szikra az abból a nagy tűzből, a melyet
szerelemnek neveznek. De szikrából is lehet nagy tűz, akkora tűz,
mint egy máglya. Ha azt a csókot nem kapja az ajkára Viczky Gábor,
talán sok minden másképen történik. De hát néha egy hajszál
elegendő ahoz, hogy eltérítse a legerősebb férfit útjából. Egy
keresztül fektetett hajszál is elég, hát még egy csók, az ajkra
adott forró, szenvedélyes, sokatmondó csók, mennyire megváltoztatja
az erős férfi lelkét. – A csókot az ördög találta ki, de a mézet az
angyalok adták hozzá.</p>
<p>Viczky szórakozottan hallgatta az aranyszőke asszony szavait,
pedig érdemes lett volna figyelmesen odahallgatni:</p>
<p>– Azt hiszem, hogy őszinte lehetek hozzád, Gábor. Nem tudom,
miket hallottál rólunk, <span class="pagenum"><a name="Page_161"
id="Page_161">-161-</a></span> miket beszélnek az emberek özvegy
Viczkynéről és leányáról, de ne higyj az embereknek. Azt hidd, a
mit én mondok. Mi nagyon szerencsétlenek vagyunk, Gábor.</p>
<p>A világos bútorzatú kis szalonban, a mely külsejében cseppet sem
hasonlított a szokásos vidéki szalonokhoz, a hol gyakran foglal
helyet az ágy is, csengő hangon ütött egy régi művü óra.
Tarka-barka nippek, csecse-becsék hevertek szerteszét. És a
sarokasztalon aranyhalak tündököltek a napsugárban. Finom illat
repült a levegőben és a vastag szőnyegek piros virágoktól
tündököltek. A finom porczellánban szagos kávé párolgott és aranyos
czigaretta-dobozt bontott fel Viczkyné. Maga rágyújtott egy
szivarkára és míg a füstöt a levegőbe fújta, színpadias hangon
mondta:</p>
<p>– Mi nagyon szerencsétlenek vagyunk! – ismételte. – És annak
nagy részt te vagy az oka, Gábor…</p>
<p>Viczky nagyot nézett:</p>
<p>– Én, Züzánn néném?</p>
<p>Viczkyné tragikusan bólintgatott.</p>
<p>– A te megérkezésed, bár nagyon kedves <span class=
"pagenum"><a name="Page_162" id="Page_162">-162-</a></span> nekünk,
mégis bajt és szerencsétlenséget jelent számunkra.</p>
<p>Gábor szótlanul nézett egy darabig Viczkynére, aztán udvariasan
felajánlotta, hogy ha azt akarja Viczkyné, még ma este
elutazik.</p>
<p>– Ó, nem, csak maradj, hiszen most már úgyis mindegy. Most már a
te segítséged nélkül minden veszve van.</p>
<p>– Parancsolj, Züzánn néném, rendelkezésedre állok.</p>
<p>Viczkyné megfogta a Gábor kezét és mélyen a szemébe nézett:</p>
<p>– Most bevallok neked valamit, Gábor, a mit még a lányom se tud!
Nincs a birtokunkban a Viczky erszénye.</p>
<p>Gábor bólintott:</p>
<p>– Azt gondoltam, mert hiszen előttem nem rejtegetnétek. De azt
magyarázd meg nekem, honnan van ez a – jóllét, hogy így fejezzem ki
magam.</p>
<p>– Csak mondd ki bátran, honnan van ez a szokatlan pompa,
kényelem a szegény Viczkynénél? Hát megmondom neked. Az emberek
hiszékenységéből és szamárságából vett körül <span class=
"pagenum"><a name="Page_163" id="Page_163">-163-</a></span>
bennünket a jóllét, mert az emberek ostobák; ha tudnák, hogy milyen
ostobák, akkor nem volna kedvük az élethez sem… Az emberi naivság
végtelen.</p>
<p>Az asszony még mindig kezében tartotta a Gábor kezét és illatos
szájából melegen csaptak elő a szavak. A keze is puha volt és
selymes tapintatú. Szinte elfelejtette az ember, hogy ez az asszony
már nem fiatal.</p>
<p>– Ott kell kezdenem, Gábor, hogy mi nagyon szegények voltunk
mindaddig, a míg Viczky Eduárd élt. Hiszen tudod, hogy szegény
atyád inkább elszórta az aranyakat az utczán, de adni nem adott
senkinek. Körülbelül két esztendővel a halála után, észrevettem,
hogy az emberek kezdenek súgni-búgni, a mikor engem az utczán
megláttak. Titokzatosan integettek egymásnak a hátam mögött, sőt
egyszer hallottam, a mikor azt a megjegyzést tették rám a patika
előtt, a hol délelőtt kaszinózni szokás, hogy rendkívül okos
asszony vagyok. Később a polgármester megállított az utczán és
hosszadalmasan kérdezősködött tőlem gyermekem és háztartásom felől.
<span class="pagenum"><a name="Page_164" id=
"Page_164">-164-</a></span> Majd tréfásan hozzáfűzte, hogy vajjon
meddig akarok még visszavonultan élni, a mikor a város úriházai
mind nyitvák számomra.</p>
<p>Nem tudtam, becsületszavamra, sokáig nem tudtam, hogy mi ütött
az emberekbe, hogy nem hagytak békén. Egyszer Zathureczky vizitelt
nálam és tréfás czélzásokat tett arra, hogy minden lakatot fel
lehet nyitni. Ő már ugyan nem arra való, hogy lakatokat
nyitogasson, hanem van neki Abaujban egy ismerőse, a ki ért a
lakatosmunkához, a ki az én szivem lakatjának is kovácsa lenne. A
zsebébe nyúlt és valami arczképet mutatott. Én egy pillantást sem
vetve az arczképre, – csupán arra emlékszem, hogy nagyfejű, kopasz
és vastagbajuszu ember volt az illető és kezében könyvet tartott, –
ajtót mutattam Zathureczkynek. Velem ugyan nem csinál semmi tréfát
a vén svihák, hogy majd a fél ország nevessen rajtam.</p>
<p>– Becsületemre, Zsuzsi, ez az ember halálosan szerelmes beléd, –
kiabált Zathureczky ég felé emelve a képét.</p>
<p>De én óvatos voltam és nem hittem neki.</p>
<p>Ugyanebben az időben kezdett nyakra-főre <span class=
"pagenum"><a name="Page_165" id="Page_165">-165-</a></span> az
ablakaim alatt sétálgatni a pepitanadrágos Kovács és akkorákat
sóhajtott, hogy szinte megszakadt a melle. Ott sétált minden este,
a míg meg nem fenyegettem, hogy leöntöm. A sánta Kapránszky Gyuri a
névnapomra virágbokrétát küldött és a nőegyleti tánczestélyre
bálanyának választottak meg.</p>
<p>Megbolondultak az emberek, kérdeztem magamban. Sírtam,
boszankodtam, a házból se mertem kilépni, mert azonnal a nyakamban
voltak léhűtő gavallérok.</p>
<p>Egy este aztán beállított régi ismerősöm, Blásik János.
Titokzatosan így szólt:</p>
<p>– Azért jöttem besötétedés után, mert nem jó lenne abból, ha
bennünket együtt látnának.</p>
<p>– Csak ne röstelje magát miattam, Blásik úr, – feleltem
mérgesen. – Még különb gavallérjaim is akadnának.</p>
<p>– Engedelmet, – hebegte Blásik, – nem is arról van szó. Hanem,
tetszik tudni, én voltam az udvarmestere a megdicsőült Viczkynek.
Aztán még azt hihetnék az emberek, hogy nekem is részem volt annak
az erszénynek az eltüntetésében. <span class="pagenum"><a name=
"Page_166" id="Page_166">-166-</a></span></p>
<p>– Miféle erszény eltüntetésében?</p>
<p>Blásik nevetett a bajusza alatt, aztán a fülembe súgta:</p>
<p>– Én mindent tudok. Azért van két szemem és két fülem, hogy
mindent tudjak. Szám is van, a mely azonban be van csukva, – addig,
a meddig akarom.</p>
<p>A guta kerülgetett a dühtől, kitört belőlem az elkeseredés.
Felpattantam.</p>
<p>– Mit tudsz felőlem, vén gazember? Azt hogy tisztességes asszony
vagyok. A hány kötnivaló zsivány, haramia van a városban, az mind
rám feni a fogát. Abból pedig nem esztek, hunczutok. Hát kend miért
vikszelte ki azt a csókaszárnyat ott az orra alatt? Tán bizony kend
is tetszeni akar nekem?</p>
<p>Blásik János meghökkent, de a következő perczben feltámadt benne
a paraszt durvaság.</p>
<p>– Nem kell nekem a ténsasszony. Egy hízót akarok venni télire,
arra kéne pénz. Azért jöttem.</p>
<p>– Bolond kend?</p>
<p>– A ténsasszony bolonddá akar tenni engem is, mint mindenkit. De
én tudok mindent. <span class="pagenum"><a name="Page_167" id=
"Page_167">-167-</a></span> Blásik Jánost nem lehet a falhoz
állítani. Blásik látta, hogy a hires zöld-erszényt a ténsasszony
vitte el a Viczky-házból. Nyúljon csak bele, mert én innen addig el
nem megyek.</p>
<p>Dehogy is nem ment el a jó Blásik. Nem ment, hanem repült. Mert
olyan asszony vagyok, a ki nem ijed meg a maga árnyékától.</p>
<p>Gábor nevetve hallgatta özvegy Viczkyné előadását. Az özvegy nem
csekély utánzási képességgel mutatta be a felsorolt férfiakat. Még
paraszti módra serczentett is a fogai között, mikor Blásik volt
soron.</p>
<p>A mikor a nevetést abbahagyta, akkor így folytatta:</p>
<p>– Az ostoba Blásiknak kellett jönni, hogy megvilágosodjon
előttem a helyzet, a melybe kerültem. Az első éjszaka
kétségbeesetten téptem a hajam. Engem, özvegy Viczkynét
gyanusítanak ilyen rettentő dologgal! Mérget akartam inni. El
akartam bujdosni a világból, de ekkor alvó leánykámra esett a
tekintetem és megdobbant a szívem. Hátha ennek a leánynak hoz az
szerencsét, hogy az anyját meghurczolják? Hátha még jóra fordulhat
minden? <span class="pagenum"><a name="Page_168" id=
"Page_168">-168-</a></span> Gazdag hirben álló leány hamarább megy
férjhez, mint szegény leány. Talán minket, az örökké szegényeket,
kiránt a bajból az emberek komiszsága, ostobasága.</p>
<p>Ilyen gondolatokat hozott a reggel és lassan-lassan megnyugodtam
abban, hogy a gyanút még a halálommal se moshatnám le magamról.
Fogadjuk tehát okosan, hidegvérűen a bajt, a melynek előidézésében
nem volt semmi részünk.</p>
<p>Most már nem dobtam ki Zathureczkyt, a midőn egy estén ismét
megjelent és néhány atyafia arczképét húzta elő a kabátja zsebéből.
Volt vagy egy tuczat atyafia, csupa nagybajuszú, vastagnyakú
emberek, a kik úgy néztek rám a fotográfiáról, mintha menten el
akarnának nyelni. Zathureczky bőséges magyarázatokkal szolgált az
arczképek elevenjeiről és ha rá hallgatok, akkor mind a
tizenkettőhöz haladéktalanul férjhez kellett volna mennem.</p>
<p>– Mondd, Gazsi, – kérdeztem, mikor már kiválasztottam az
arczképek közűl a két legnagyobb bajuszú rokont, – tudják-e a te
kedves atyádfiai, hogy én nagyon-nagyon szegény <span class=
"pagenum"><a name="Page_169" id="Page_169">-169-</a></span> asszony
vagyok és hozományba nem viszek mást, mint egy nyolcz esztendős
leánykát.</p>
<p>Zathureczky legyintett a kezével:</p>
<p>– Tudnak azok mindent! Most pedig sietek a sürgönyhivatalba,
hogy Miskával és Palival tudassam az örömhírt, hogy választásod
reájuk esett. Most már csak ketten küzdenek a pálmáért. Hej,
Zsuzsi, Zsuzsi, miért kell nekem kimaradni ebből a gyönyörű
versenyből?</p>
<p>– Hagyj békét, vén bolond. Mire való volna neked az asszony?</p>
<p>Zathureczky elgondolkozott:</p>
<p>– Hogy várjon valaki otthon éjszaka, a míg reggel hazajövök.</p>
<p>Most már beletaláltam magam a heccz-be. Ha már komédia ez az
élet, legyen minél kutyább a komédia. Na meg őszintén megvallva, az
egyik, a szőke tetszett is egy kicsit úgy fotográfiáról. Hiszen még
nem voltam öregasszony, bízvást remélhettem, hogy férjhez is
mehetek, megtetszvén valakinek.</p>
<p>Hát csak jön egyszer Zathureczky a kérőkkel. Hozta őket
karonfogva, én meg uzsonnát készítettem. Nem mondok sokat, Miska
lehetett <span class="pagenum"><a name="Page_170" id=
"Page_170">-170-</a></span> úgy hetven esztendő körűl, míg Pál egy
évvel fiatalabb volt. Beállít Zathureczky a két rettentő emberrel
és ugyancsak vagdos felém a szemével már messziről, mintha azt
kérdezte volna:</p>
<p>– No, hogy tetszenek?</p>
<p>Én visszafojtottam a nevetésem és lesegítettem Miskáról a
zsinóros mentét, hiába tiltakozott az öreg. Abban a mentében
mehetett először is háztűznézőbe, – vagy ötven esztendő előtt.
Palinak fekete gérokkja, a melyről messziről látszott, hogy kölcsön
van kérve a kitünő alkalomra. Leültünk az uzsonnához, Zathureczky
pedig csak vagdos felém a szemével, hogy áruljam már el,
tetszenek-e a legények.</p>
<p>A legények közben udvarolni kezdtek jobbról-balról, amolyan
régi-módias, szelidkés udvarlással. De annál jobban dolgoztak az
asztal alatt a csizmák. Mind a kettő az én lábamra akart taposni,
segített nekik Zathureczky is, mert nem tudta az asztal felett,
hogy a kérők tudják-e mozgatni a lábukat, hát ki akart tenni ő
helyettük, a nevükben.</p>
<p>Uzsonna végén a verandára küldtem pipázni <span class=
"pagenum"><a name="Page_171" id="Page_171">-171-</a></span> az
urakat, én pedig az asztalt rakosgattam. Egyszer csak mellém
sompolyog Zathureczky:</p>
<p>– Nos? Beszélj, Zsuzsi? Égünk a kiváncsiságtól. Mennyei
boldogságot jelent a nyilatkozatod.</p>
<p>Én lesütöttem a szemem és így feleltem:</p>
<p>– Hát tudod Gazsi, fotográfián egy kissé mások voltak az
atyádfiai…</p>
<p>– Persze, tavalyi képek, – vágott közbe a gazember, pedig
legalább harmincz év előtt készültek a képek. – Hát melyik?</p>
<p>– Mind a kettő, – feleltem nyugodtan.</p>
<p>Zathureczky meghökkent. Én pedig folytattam:</p>
<p>– Igen, mind a kettő rettenetesen tetszik nekem. Szép, derék
férfiak. Majd gondolkozom még rajtuk…</p>
<p>Később hallottam, hogy azon estén Miska és Pali szörnyen
összevesztek egymással féltékeny haragjukban. Csaknem párbaj lett a
dologból…</p>
<p>– Hát úgy történt, Gáborkám, lassan, észrevétlenül, hogy az
egész világ tudomásul vette hogy én tulajdonképen nagyon gazdag
asszony vagyok és csak titkolom a vagyont. <span class=
"pagenum"><a name="Page_172" id="Page_172">-172-</a></span></p>
<p>Ismered az emberek kapzsiságát?</p>
<p>A kapzsiság a legerősebb emberi szenvedély, így tanúltam én ezt
megismerni az utolsó esztendők alatt.</p>
<p>Az öreg Bunkó, a nyugalmazott uzsorás kezdte meg a dolgot. Az
öreg a kedvemért visszatért a penzióból s egy napon felkeresett,
hogy vajjon nem volna-e szükségem pénzre.</p>
<p>Visszautasítottam az uzsorást és másnap a polgármester a piaczon
kezet csókolt nekem.</p>
<p>Kisvárosban vagyok, a lépcsők elseje mégis a polgárnagy. Hiába
tudja minden gyerek a városban, hogy Hencs uram minden nap
verekedik a feleségével, mert a tekintetes asszony nem ok nélkül
féltékeny; hiába tudja mindenki, hogy Szaniszló úr fiatal korában a
Sobri bandájában volt közreműködő, – azért mégis csak ő a
polgármester. Kezet csókolt és felajánlotta a leányom számára az
orsolyaszüzeknél a városalapítványi helyet. Már ekkor tudtam, hogy
mit feleljek:</p>
<p>– Majd gondolkozom a dolgon, kedves polgármester úr.</p>
<p>– Engedje remélnem, hogy nem utasítja <span class=
"pagenum"><a name="Page_173" id="Page_173">-173-</a></span> vissza
ezt a kis szivességet, a melylyel városunk a híres Viczky emlékének
hódol, – alázatoskodott a polgármester és leányomat így nevelhettem
költségmentesen.</p>
<p>Tehát a híres Viczky! Az a híres Viczky, a ki még élt, vele
senki sem törődött, de miután meghalt, magasztalni kezdték, – mert
azt hitték, nálam van az erszénye.</p>
<p>Kereskedők jöttek, a kik felajánlották portékáikat, Kubacska
egyszer erőszakkal vonszolt be a boltjába, hogy válaszszak kincsei
közűl és a házam hangos, népes lett látogatóktól, vendégektől…</p>
<p>Gáborkám, én svindliztem. Svindliztem esztendőkön keresztül.
Hitelből élünk, de mindenki szívesen hitelez, mert az ostoba
emberek azt remélik, hogy egyszer mégis csak előveszem azt az
erszényt, a mi nincs…</p>
<p>Mit részletezem előtted a dolgot? Nézz körül a házban és mindent
megértesz.</p>
<p>És mindent a lányom boldogsága érdekében tettem. Vártam, várom a
nagy partit, a gazdag kérőt, a ki majd kiránt a nagy bajból.</p>
<p>Gábor elgondolkozva hallgatta az asszonyt. <span class=
"pagenum"><a name="Page_174" id="Page_174">-174-</a></span></p>
<p>– Nos és a gazdag kérő nem mutatkozott? – kérdezte bizonyos
gúnynyal.</p>
<p>– Itt hibáztam el a dolgot, – kiáltott fel özvegy Viczkyné
szinte kétségbeesetten. – Minden nagy művész téved egyszer, mert
hiába, az ember mégis csak esendő. Megbotlottam én is és olyan
akadályokban botlottam meg, a melyet az első pillanatban nem is
láttam. Elszóltam magam, vagy az ördög babonázott meg és tett
ostoba fecsegővé, – nem tudom. Nagy társaság volt házamnál és arról
beszélgettünk, hogy ki lesz az a szerencsés, a ki Melánie kezét
elnyerendi. Nevek röpködtek a levegőben, – Zathureczky herczegi
koronáról ábrándozott… És akkoriban kezdett a dúsgazdag Soltész
Sándor a házunkhoz járni. Észrevettem, hogy már eltökélte magát a
házasságra és csupán azon habozott, hogy kit vegyen el, engem, vagy
a lányom? És akkor azon az estén történt… Soltész a zongora mellett
állott és a Melánie játékát hallgatta, én nekem pedig azt súgta
valami, hogy csupán órák választanak el a nevezetes pillanattól, a
midőn Soltész, a nábob, megkéri a leányom <span class=
"pagenum"><a name="Page_175" id="Page_175">-175-</a></span> kezét.
– És ekkor bolondított meg az ördög… Én akartam-e a Soltész
felesége lenni, mert azt hittem magamban, hogy az én gyakorlott
kezem könnyebben elsimíthatja majd a bűvös erszény kérdését, ha a
nábob felesége leszek? Vagy az is meglehet, vén bolond szívem
szerelemre gerjedt a hallgatag, komoly férfi iránt, a ki napjában
tiz szót sem szokott kiejteni? Ki tudná, ki tudhatná utólag, hogy
melyik volt a sok között ez a gondolat, a mely származását az
ördögtől vette? Így szóltam csendesen Zathureczkyhez:</p>
<p>– Te, Gazsi, talán nem is említettem neked soha, hogy Melánienak
van egy nagyon régi vőlegénye.</p>
<p>Soltész megfordult a zongoránál, Zathureczky ijedten nyomkodta a
lábamat az asztal alatt… De én már benne voltam:</p>
<p>– A kis Viczky Gábor, a kivel gyermekkorukban jegyeztük el őket
egymásnak.</p>
<p>A Soltész Sándor arczára sötét borulat szállott. Ismertem ezt a
végtelen becsületességű, érzékeny, mimózatermészetű embert, tudtam,
hogy szavaim nem fognak czélt téveszteni. Az <span class=
"pagenum"><a name="Page_176" id="Page_176">-176-</a></span> egész
társaság tudta a Soltész és leányom közötti viszonyt, azért senki
se csudálkozott valami nagyon, a mikor egy negyedóra mulva Soltész
elborult arczczal ajánlotta magát. A mint eltávozott, Zathureczky
felkapta a poharat és áradozva éltette a frigyet:</p>
<p>– Helyes, így helyes. Viczky-lány Viczky-fiúé legyen. Úgy mind a
ketten megtalálják és megtartják azt, a mit akarnak: a
boldogságot!…</p>
<p>A bűvös erszényt, akarta mondani Zathureczky – mindenki tudta, –
és a poharak összecsendűltek és a czigány tusst húzott a
folyosón.</p>
<p>Így tartottuk meg a te eljegyzésedet Gábor, távollétedben, a
nélkül, hogy te tudtál volna róla.</p>
<p>A pohárcsengés, zeneszó közepette kísértem gondolatban Soltészt
a sötét utczákon… Szinte láttam az arczát az olajmécsesek fényében.
Most megáll és fogával ajkát harapdálja dühében… Suhint a botjával
a levegőben… Most megfordul és jön visszafelé. Komor, elkeseredett
lépésekkel tapossa a sarat a tó-utczában, <span class=
"pagenum"><a name="Page_177" id="Page_177">-177-</a></span> a szél
rázogatja Klincsók csizmadia czímerét a sarkon… Már itt van az
ablakok alatt és meghallja a czigányokat, a kikért Zathureczky az ő
eltávozása után küldött. Itt áll az ablak alatt és elkeseredve nézi
a leeresztett függönyöket… Most, most kell megjönni annak a
gondolatnak, a melyet én hipnotizálok neki. Most kell azt
gondolnia, hogy: eh, hisz többet ér az anyja, mint a lánya!… Már
jönni kell neki, be a kapun és mosolygó, vidám arczczal lépni a
fehér ajtókon át a szobába. Már itt kellene neki ülni mellettem és
a kezemet megfogni… És Soltész még mindig nem mozdúl, áll egy
helyben az ablak alatt s én hiába szedem össze minden lelki erőmet,
hogy beszólítsam, magamhoz hívjam. A láthatatlan lelki
telegráfdrótok felmondták volna a szolgálatot… Most azt üzenem
neki, innen a szalonból, hogy szeretem őt, hogy boldogtalanúl,
reménytelenül szeretem, csak egy szót kell szólnia és én karjaiba
omlok. Jöjjön tehát.</p>
<p>És ebben a pillanatban csupán csak annyit tudok, látok már a
falakon keresztül, hogy <span class="pagenum"><a name="Page_178"
id="Page_178">-178-</a></span> valami nagy, végzetes
szerencsétlenség készül odakünn az utczán, az ablakaim alatt.
Valami rettenetes dolog, a mi borzalommal tölt el…</p>
<p>– Lőttek! – sikoltok fel. – Hallották, lőttek!…</p>
<p>A czigánymuzsikán, zongoraszón át senki sem hallotta a tompa
dörrenést, a mit én világosan éreztem. Felrántottam az ablakot és
mindnyájan oda tódultunk. A homályban egy fekvő emberi testet
láttunk az akáczfák alatt. Én tudtam, hogy az Soltész Sándor…</p>
<p>A míg ezt a történetet előadta Viczkyné, az arczán csodálatos
változás történt. A szeme szinte megvilágosodott, a mint a
távolbalátók megmerevedett tekintetével, átszelleműlt arczczal
állott a szoba közepén. Különös lelki tulajdonságokat lehetett
sejteni ebben az asszonyban, a ki most tragikus mozdulattal esett
vissza székére.</p>
<p>– Ezt az egy hibát követtem el hosszú életemben… És ezért az egy
hibáért vagyunk mi szerencsétlenek. Ezt nem lehet kipótolni többé.
A szegény Soltész Sándor azóta odakünn fekszik a temetőben.
<span class="pagenum"><a name="Page_179" id=
"Page_179">-179-</a></span></p>
<p>Viczky nagy figyelemmel hallgatta az asszony előadását. Valami
különös kép formálódott ki lelki szemei előtt. A mikor a
Fátyol-kisasszonyokkal esténkint a régi német képesujságokat
nézegette, látott egy szimbólikus képet a franczia forradalom
előtti korról. Vad kankánt lejtenek őrjöngő párok, míg a pinczében
petárdákat raknak le sötét alakok. A puskaporos hordókat most
egyszerre e vidám ház alatt vélte látni és im itt járja víg tánczát
az aranyszőke asszony barna leányával…</p>
<p>– Hol van az a leány? – kiáltott fel hirtelen Viczkyné és
nyugtalankodva állott fel. – Azt hiszem, a kertben lesz. Jerünk,
Viczky, keressük meg. És ne csinálj olyan szomorú arczot. Nem
muszáj ám azt az eljegyzést komolyan venni.</p>
<p>Vidám kaczagással kapaszkodott a Gábor karjába és fürge
mazurka-lépésekben vitte a szobákon keresztül.</p>
<hr class="chap" />
<div class="chapter"></div>
<p><span class="pagenum"><a name="Page_180" id=
"Page_180">-180-</a></span></p>
<h3>AZ ASSZONYT AZ ÖRDÖG TALÁLTA KI.</h3>
<p>Estefelé egy sárgakabátos, vadászkalapos úri ember jött a házba,
a ki vörös-barna macskanadrágja alatt gombos sarkantyút viselt.
Álmos, lompos vizsla ballagott a nyomában és már messziről
kiáltotta a filagóriában időző Viczkynének:</p>
<p>– Csókolom a kezedet, Zsuzsi.</p>
<p>Ki lett volna más a vendég, mint a jókedvű Zathureczky, a ki a
következő problémával állított be:</p>
<p>– Mióta vénülök, – kezdte letelepedve egy kerti székbe és
vizsláját lábához parancsolta, – néha eszembe jut a halálgondolat…
Kujk, Vanda! Csiba! Meglátszik, hogy kuvaszvér került beléd, Vanda…
Tehát ma is eszembe jutott a halál és arra gondoltam, hogy vajjon
hol fogom fáradt testem megpihentetni. Én <span class=
"pagenum"><a name="Page_181" id="Page_181">-181-</a></span>
mondhatom nektek, igen nagy zavarban vagyok azóta. A mi
családunknak ugyanis épen négy darab familiáris kriptája van. Van
egy sírboltunk Zathureczken, van Rajtón. Az anyám révén Megyaszón
is volna helyem. De jussom van Szent-Imrében is. Hogy fogok én
megpihenni. Melyiket válaszszam a négy közül? Egész nap ezen
gondolkozom.</p>
<p>Özvegy Viczkyné, a ki jókedvűen szemlélgette Zathureczky
sarkantyúit, nevetve kiáltotta:</p>
<p>– Jó dolgod van Gazsi. Még a halálod után is egy hétig fogsz
nyargalászni. A szent Mihály lován.</p>
<p>– Az már igaz! – nevetett Zathureczky.</p>
<p>Viczky Gábor és Melánie ezalatt észrevétlenül elhagyták a lugast
és egymás mellett sétálgattak a virágzó orgonafákkal beszegett
kerti úton. A májusi alkony aranybarna porral hintette be
alakjukat. Körülbelül egyformák voltak. A leány talán a kontyával
magasabb volt a férfinél. Egy violaszálat tartott a kezében és azt
szagolgatta.</p>
<p>– Vajjon miről beszélnek? – kérdezte <span class=
"pagenum"><a name="Page_182" id="Page_182">-182-</a></span>
Zathureczky felvillanó szemmel. – Becsületemre, nem adnám a
bundámért, ha kihallgathatnám őket.</p>
<p>– Vén gazember! – fenyegette meg ujjával Viczkyné. – Meglopnád a
titkot, a melyet két fiatal szív suttog egymásnak tavaszi
alkonyon?… Te nem voltál soha szerelmes?</p>
<p>Zathureczky elgondolkozva meresztette szemeit a vizslájára:</p>
<p>– Hm. Hogy nem voltam szerelmes? Nem igen. Azaz hogy egyszer
talán… Egyszer régen, mikor húsz esztendős voltam. Vagy talán
harmincz is voltam már… Ha jól emlékszem, tavasz volt és épen ilyen
szép volt az alkonyat egy régi kertben. De az is meglehet, hogy
rózsaszínű ősz volt és az erdők a halmokon mozdulatlanul feküdtek,
mintha vörösrézből lettek volna. Az erdő mélyében az alkonyati
csöndben valaki vadászkürtön a Säckingeni trombitás áriáját fújta
és a kürtszó regényes visszhanggal zengett az erdős halmok között.
Emlékszel, Züzánn?</p>
<p>Özvegy Viczkyné fel akart emelkedni, de Zathureczky gyöngéden
visszatartotta. <span class="pagenum"><a name="Page_183" id=
"Page_183">-183-</a></span></p>
<p>– A hölgy, a ki szivem választottja volt, daczos, büszke,
jégvirág-szerű teremtés volt és a világért se vallotta volna be,
hogy viszontszeret. De akkor, azon a rozsdavörös alkonyaton, a
mozdulatlan erdők között, keblemre borúlt és viszonozta
csókjaimat…</p>
<p>– Megtiltom, hogy tovább folytassa! – pattant fel Viczkyné és
lángvörös lett az arcza.</p>
<p>Zathureczky szeliden nevetett:</p>
<p>– Nincs tovább. Eddig volt.</p>
<p>– Nem szeretem, ha az esztendőket emlegeted, Gáspár, – mormogta
Viczkyné szégyenkezve. – Ha nem mondod, akkor is tudom, hogy már
nagyon öreg vagyok.</p>
<p>Azon vették észre magukat, hogy kezük egymásba fonódik. Az
asszony könnyes szemmel nézett Zathureczkyre.</p>
<p>– Régen volt, – mosolygott könnyein át. – Be bolond is, hogy
ilyenek jutnak az eszedbe.</p>
<p>Zathureczky a lugas függönyei között a sétáló fiatal párt
nézte.</p>
<p>– Mintha magamat látnám, mintha téged látnálak, – mormogta
meghatottan. – Úgy szeretem azt a fiút, mintha a fiam volna.
<span class="pagenum"><a name="Page_184" id=
"Page_184">-184-</a></span> Lehet, hogy azért, mert nagy tisztelője
voltam az édes anyjának, reménytelen tisztelője. Furcsa az emberi
érzés! Ha talán lett volna valami köztem és Bihaut bárónő között,
kevésbbé szeretném a fiút; mintha régi reménytelen és mégis boldog
szerelmem támadt volna fel akkor, midőn Gábort megpillantottam. On
revient toujours… Nézd, hogy fogják egymás kezét, nézd, hogy
bámulják egymást. Egy kis angyal röpdös a kertben, a szerelem
angyala. Mi már nem látjuk az angyalt, de ők látják.</p>
<p>Gábor és Melanie a kert végében állottak egy virágzó körtefa
alatt. A fehér virágok szinte fényleni látszottak az aranyszínű
alkonyban. Szemben állottak és halkan beszélgettek:</p>
<p>– Tudod, hogy te az én menyasszonyom vagy? – kérdezte Gábor.</p>
<p>– Tudom, – felelt egyszerűen a leány és nyugodtan nézett a
férfire.</p>
<p>– Vártál engem?</p>
<p>– Vártalak. Mindig, örökké vártalak volna.</p>
<p>Gábor gondolkozva hajtotta le a fejét:</p>
<p>– De én még nem vehetlek el… Sok-sok időnek kell elmúlni, hogy
az enyém lehess. <span class="pagenum"><a name="Page_185" id=
"Page_185">-185-</a></span></p>
<p>– Várni fogok.</p>
<p>– Sok küzdelmem, bajom, szegénységem van. Azt mind le kell
győzni.</p>
<p>– Mi gazdagok vagyunk, – felelt a leányka. – A mi a miénk, az a
tiéd. Hisz rokonok vagyunk.</p>
<p>Viczky mélyen a Melánie szemébe nézett:</p>
<p>– Szeretsz te engem?</p>
<p>A leány szinte csodálkozva kiáltott fel:</p>
<p>– Hát nem tudod? Természetesen, szeretlek. A vőlegényemet csak
kell szeretni.</p>
<p>Viczky valami baljóslatú fényt látott megcsillanni a leány
szemében:</p>
<p>– Nem, Melánie, te nem szeretsz engem.</p>
<p>– De ha mondom… mondom százszor, mondom ezerszer, ha akarod.
Szeretlek, szeretlek, – felelt a leány és a kezét a Viczky vállára
tette.</p>
<p>Gábor tompa hangon válaszolt:</p>
<p>– Hisz azt se tudod, hogy mi a szerelem. Nekem valami azt súgja,
hogy te azon nők fajtájából vagy, a kik soha sem érzik, mi az igazi
szerelem. Nyugodtabb a véred, józanabb a szíved, semhogy a szerelem
hatalma erőt <span class="pagenum"><a name="Page_186" id=
"Page_186">-186-</a></span> vehetne egész lényeden… Te jégvirág
vagy. Az anyád leánya vagy.</p>
<p>Melánie félig nyitott ajakkal hallgatta Viczky szavait. A férfi
felindulástól remegő hangja, fénylő szeme és elsápadó, majd
kipirosodó homloka meglepte és félve kérdezte:</p>
<p>– Honnan tudod te, hogy én milyen vagyok?</p>
<p>– Tudom, mert én szeretlek! – mormogta lehajtott fővel Viczky. –
Mintha megbabonáztatok volna, mióta házatokba léptem. Nem találom
meg az eszemet, elveszítettem a lelkemet, csak a szívem dobogását
hallom. A szivem dobogását hallom a hangomban, az ver az
agyvelőmben. Varázslat alatt vagyok, nem tudok józanul gondolkozni.
A te anyád nagy boszorkány és boszorka vagy te is, Melánie.
Megértettetek.</p>
<p>Melánie halkan nevetni kezdett.</p>
<p>– Ó, te hiszel a babonákban!… Lásd én nem hiszek bennük, mert
ismerem őket. A mikor vártunk, – mert már régen várunk, – az anyám
néha este csaláninget adott rám és mindenféle fűszeres növényekkel
füstölte körűl a testem. Varázsigéket mormogott és háromszor
<span class="pagenum"><a name="Page_187" id=
"Page_187">-187-</a></span> keresztül kellett lépni a rézfüstölőn,
mert az anyám hisz mindenféle babonákban. Kora tavaszszal
hajszállal kötöttük az ajtókilincset és én is amulettet hordok a
nyakamban.</p>
<p>A fehérpettyes kék batiszt-ruhácskát nyugodt mozdulattal
nyitotta fel nyakán, mintha egy barátnőjének mutatná meg az ott
függő medáliont. A félhomályban kivillant vakító fehérségű válla és
nyaka, mintha karrarai márványból lett volna a teste.</p>
<p>– Látod, én nem hiszek mégsem a babonákban, Gábor. Csupán az
anyám kedvéért hordom ezt is. De ha azt hiszed, hogy ez bajt,
bánatot hoz reád, eldobom.</p>
<p>Leoldotta az amulettet és hirtelen mozdulattal az orgonabokrok
közé hajította:</p>
<p>– Nos, meg vagy elégedve? – kérdezte, nyakán gombolgatva a
kapcsokat. – Most már varázslat nélkül állok előtted. Szeretsz-e
még?</p>
<p>Viczky nem felelt, csak kinyújtotta a kezét a leány után és
gyöngéden magához ölelte. A leány engedelmesen hajtotta vállára a
fejét és nyugodtan nézett az arczába.</p>
<p>– Még sem szeretsz! – kiáltott fel Viczky <span class=
"pagenum"><a name="Page_188" id="Page_188">-188-</a></span> és
roppant nyugtalanság fogta el. – Vagy talán én nem szeretlek?</p>
<p>– A hogyan parancsolod, én uram, – felelt alázatosan,
szemlesütve Melánie.</p>
<p>A lugas felől kopogás hallatszott. Zathureczky zörgetett ott a
botjával az asztalon.</p>
<p>– Érted jöttem, Gábor, – kiáltotta. – A Griffben vacsora van a
tiszteletedre. Ideje már, hogy menjünk. Még az öreg Simkovics is
felkelt a tiszteletedre, pedig ugyancsak kínozta a köszvény.</p>
<p>Viczkyné boszúsan felelt:</p>
<p>– Az ördög vigye el Simkovicsot, meg a többi lumpokat. Mit
akartok az én Gáboromtól? Azt ugyan nem fogjátok elrontani.</p>
<p>– Nono, – mondta csillapítólag Zathureczky. – Csak ne dugjuk
mindjárt szakajtó alá az úrfit. Eleget lesz még a szoknyátokhoz
kötve. Szegény Gábor fiam, – mondta komikus szomorúsággal, – neked
ugyan befellegzett. Mindjárt két asszonyt kell feleségül venned. De
hát senki sorsát ki nem kerűlheti.</p>
<p>Elbúcsúztak a hölgyektől, miután Viczkyné <span class=
"pagenum"><a name="Page_189" id="Page_189">-189-</a></span> kemény
fogadalmat tétetett Zathureczkyval, hogy Gábort korán hazaszállítja
és semmiféle kifogást nem fog utólag kitalálni az éjszakázásért.
Zathureczky mindent megigért.</p>
<p>– Parancsolod írásban? – kérdezte. – Aláírom.</p>
<p>– Tudom, hogy szenvedélyes aláíró vagy, de én nekem nem jó az
aláírásod. Köt szavad, az elég és most Isten veletek.</p>
<p>Az utczán Blásik Jánosba botlottak. A derék udvarmester ott
silbakolt a ház előtt és nyomban a kis gazdájához csatlakozott.
Titokzatosan integetett már messziről és Viczky mellé
sompolygott:</p>
<p>– Nos, megvan? – kérdezte szemhunyorgatva.</p>
<p>Zathureczkynek igen jó füle volt. Meghallotta a Blásik kérdését
és felelt is mindjárt reá:</p>
<p>– Megvan, János, megvan. Nyugodtan mehet kend aludni. El van
látva a kisgazdája.</p>
<p>Blásik szinte megtántorodott az örömtől, aztán diadalittasan
ordított fel:</p>
<p>– Megmondta azt előre Blásik János! Megyek, megyek… azaz, dehogy
is megyek. <span class="pagenum"><a name="Page_190" id=
"Page_190">-190-</a></span></p>
<p>Örömében megzavarodva futott előre rosz lábaival, majd
megfordult és egy vén komondor örömével tánczolta körül Viczky
Gábort. Hiába integette, szólongatta Gábor. Blásik se nem látott,
se nem hallott. Mintha puskából lőtték volna ki, futni kezdett a
hosszú, poros utczán felfelé, a míg eltűnt az alkony
homályában.</p>
<p>Viczky szótlanul ballagott Zathureczky mellett. A zöld zsaluk
kinyíltak ismét, meg becsukódtak, de Viczky nem figyelt rájuk.</p>
<p>– Nézd csak a Kopránszky-kisasszonyokat, majdnem a nyakadba
ülnek, – figyelmeztette Zathureczky. – Amott meg a Hankovszky
Malvinka mutogatja piros pofácskáját a violák mögött. Fékom adta,
Szusztericsné felvette az új, párisi kalapját és a keztyűjét
húzogatja az ablakban. Pedig, becsületemre, nem megy sehová. Hisz
nem kész még a tavaszi ruhája. Az imént beszéltem a sánta
Reginával. Futott a kis Régi a derékkal. Sok lett egyszerre a dolga
tegnap óta.</p>
<p>– Tegnap óta? – mormogta szórakozottan Viczky. <span class=
"pagenum"><a name="Page_191" id="Page_191">-191-</a></span></p>
<p>– Hát persze. Sürgős mindenkinek a ruha, mióta te a városban
időzöl. Nem adnám a bundámért, ha az egész város beléd szeretne.
Pedig könnyen meglehet. Mi sem könnyebb annál.</p>
<p>Zathureczky köszöngetett jobbra-balra a hölgyeknek és hamis
pillantásokat vetett feléjük.</p>
<p>– Pardon! – mondta egyszerre. – Szusztericsné intett.</p>
<p>Keresztülfutott az utczán és egy virágos ablak előtt nagyot
köszönve, összeütötte a sarkát. Majd nevetve tért vissza.</p>
<p>– Rózinak sincs egyéb gondja, mint az, hogy megjött-e már
Bécsből a Viczkyné topánkája. Hej, ezek az asszonyok. Az ördög
találta ki az asszonyokat.</p>
<p>Tréfálgatva, pletykázva haladt Zathureczky, egyszerre Viczkyre
esett a pillantása:</p>
<p>– Hát neked mért folyik az orrod vére?</p>
<p>Gábor kiegyenesedett:</p>
<p>– Vacsora után beszédem lesz veled. Megszökünk a
kompániától.</p>
<p>– Helyes, nagyon helyes.</p>
<p>A Griffben a háziszolga egy most érkezett <span class=
"pagenum"><a name="Page_192" id="Page_192">-192-</a></span>
sürgönyt nyujtott át Viczkynek. Csak ennyi volt benne: «Roszat
álmodtam. Nyugtalan vagyok. <i>R</i>.»</p>
<p>Viczky összegyűrte a sürgönyt. Roszkedvűen fordult
Zathureczkyhez:</p>
<p>– Hogy mondtad. Az asszonyt az ördög találta ki?</p>
<p class="center">*</p>
<p>A kaszinó különszobájában, a hol Viczky őszintén mindent
elmondott Zathureczkynek, a mit délután az özvegytől hallott, egy
darabig kínos csend állott be a beszélgetők között, csak a
Zathureczky sziszegése hangzott:</p>
<p>– Szszhallatlan!</p>
<p>Viczky nyugodtan ült a barátjával szemben.</p>
<p>– És a legnevezetesebb a dologban az, hogy én a leányt szeretem,
– mondta csendesen.</p>
<p>Zathureczky felugrott:</p>
<p>– Megbolondultál? Ezek után még szereted? Egy délután és
szereted?</p>
<p>– Ő nem tehet róla, nem felelős az anyjáért. A mi pedig azt az
egy délutánt illeti, hát tudod, ezzel úgy vagyunk, hogy ha első
<span class="pagenum"><a name="Page_193" id=
"Page_193">-193-</a></span> látásra nem mozdul meg a szív az
emberben, akkor elviheti már a macska a későbbi szerelmet.</p>
<p>– Értem, értem, – mormogta Zathureczky. – De azért férfi a
férfi, hogy uralkodjon az érzelmei felett. Ebben a korban én
mindennap szerelmes voltam. Ötszáz feleségemnek kellene lenni, mint
Salamon királynak, ha a szivemre hallgatok. De hát egy sincs, a ki
keserítse az életemet.</p>
<p>Viczky vállat vont:</p>
<p>– Ez nem változtat azon, hogy én elveszítettem a szívemet.
Nincs… Ott van Melánienál. Bolond dolog, de megesett.</p>
<p>Zathureczky egy párbajsegéd szigorúságával emelkedett fel és
olyan mély hangon szólott, mint egy irodafőnök.</p>
<p>– Azt a szívet pedig vissza fogjuk onnan venni. Nem engedem,
egyszerűen nem engedem. Értetted? De hát hol van Baracskay, az a
vén gazember gyámapád? Neki joga és kötelessége közbelépni.</p>
<p>– Nem lehet itt közbelépni, – felelt mosolyogva Gábor. – Ez már
el van intézve. <span class="pagenum"><a name="Page_194" id=
"Page_194">-194-</a></span> Vagy az enyém lesz Viczky Melánie, vagy
én nem leszek.</p>
<p>– Ördöngősség! – kiáltotta a macskabajuszu férfiú. –
Megbabonáztak. Ó, Zsuzsi, Zsuzsi, mindig mondtam, hogy nagy ördög
vagy, de azt nem hittem volna, hogy boszorkánynak neveled a
leányodat! De majd adok én annak a fruskának!…</p>
<p>– Vigyázz, Zathureczky, a menyasszonyomról beszélsz.</p>
<p>Zathureczky felugrott és őszinte kétségbeeséssel fordult
Gáborhoz:</p>
<p>– Már nem bánnék semmit, csak legalább az az erszény kerűlne
meg.</p>
<p>– Meg fog kerűlni! – mondta nyugodtan Gábor. – Meg fogom
találni! Egyelőre Bunkóra van szükségem. Eszközölj ki nála néhány
száz forintot, hogy ne álljak pénz nélkül.</p>
<p>– Majd beszélek az uzsorással, – felelt a macskabajuszú. – Azt
hiszem, könnyen fog menni a dolog.</p>
<p>Hazafelé mentek és Zathureczky a kapúig kisérte Gábort. Viczky
ott még egyszer a lelkére kötötte, hogy senkinek ne szóljon a
hallottakról, <span class="pagenum"><a name="Page_195" id=
"Page_195">-195-</a></span> aztán elváltak. Zathureczky ment vissza
a Griffbe fogyasztani a Bunkó Mihály pezsgőjét, Viczky pedig
végigment a virágos udvaron és belépett a Viczkynénél számára
kijelölt szobába.</p>
<p>Éjfélt ütött és még mindig mozdulatlanul ült az asztalnál és
tekintetét a gyertya fényébe meresztette. Igyekezett rendbeszedni a
gondolatait, de olyan nagy felfordulást talált lelkében, hogy
lemondott a gondolkozásról. Csak egy leányalakot látott maga előtt
és kerekre nyitott szemmel nézett reá.</p>
<p>Véletlenűl a zsebébe tévedt a keze és ott megtalálta a Rózsa
sürgönyét. Dühösen diribdarabokra tépte a papirost.</p>
<p>– Eh, gyermekszerelem, félre veled! Most érzem csak, hogy mi az
igazi szerelem!</p>
<p>Nem is gondolt többé a dologra. Forróságot érzett a szíve
tájékán, hogy egy födél alatt lehet azzal, a kit részére a sors
kijelölt.</p>
<hr class="chap" />
<div class="chapter"></div>
<p><span class="pagenum"><a name="Page_196" id=
"Page_196">-196-</a></span></p>
<h3>AZ ERSZÉNY MEGJELEN.</h3>
<p>A viczkói nádast a déli szél csókolja és a hold magasan úszik az
égboltozaton. Júniusi éjszaka van, a mikor a tavasz ölelkezik a
nyárral és a föld díszbe öltözködik, mintha a régi görög istenek
látogatását várná. Éjjel szerelmes lovagok nyargalásznak az
erdőségekben és a déli szél végigcsókolja a föld arczulatát.</p>
<p>A nádasban két alak törtet előre. A vadmadarak riadva menekülnek
az éjjeli látogatók elől. A hold hol eltűnik valami felhőrongy
mögött, hol újra megjelenik. A nádas mélyében bús hangján megszólal
a bölömbika.</p>
<p>A keskeny csónak, a mely faderékból van vájva, mint a milyen
csónakon az ősemberek jártak, parthoz ütődik. A csónakban ülők
kiugranak és leteszik a hosszú csákányokat, a <span class=
"pagenum"><a name="Page_197" id="Page_197">-197-</a></span>
melyekkel idáig a csónakot kormányozták a nádvilágban.</p>
<p>A hold megvilágítja a viczkói vezérhalmot. Csak most látszik,
hogy tulajdonképen mekkora a vezérhalom. A hold kétes világánál
szinte akkorának látszik, mint a tokaji hegy.</p>
<p>A csónakosok megkerülik a halmot.</p>
<p>– János bácsi, – mondja Viczky Gábor, – maga bizonyosan tudja az
utat erre?</p>
<p>Blásik János egy táskát czipelt a kezében és nyugodtan
lépked:</p>
<p>– Csak arra tessék menni, a merre én igazítom. Jártam én itt
megdicsőült urunkkal elégszer. Szeretett a halottakhoz járni.</p>
<p>A vezérhalom egyik oldalán erős tölgyfaajtót találni, a mely a
földbe vagyon építve.</p>
<p>– Itt volnánk, – mondja Blásik és lerakja a táskát.</p>
<p>Viczky megpróbálja az ajtót felnyitni. Be van már ennek
rozsdásodva a zárja, nem nagyon nyitogatják, nem korcsmaajtó
az.</p>
<p>Blásik János kinyitja a táskát és mindenféle
lakatos-szerszámokat vesz ki a táskából. Blásik érti a
lakatos-mesterséget. Egy-kettőre <span class="pagenum"><a name=
"Page_198" id="Page_198">-198-</a></span> feltárul az ajtó és az
ajtónyiláson át olyan levegő áramlik ki, hogy az éjjeli lovagok
visszatántorodnak.</p>
<p>Blásik befogja az orrát:</p>
<p>– Nem is hittem volna, – mormogta, – hogy a Viczkyek is olyanok,
mint a többi halottak.</p>
<p>De csak egy darabig tartja vissza a látogatókat a sírbolt-szag.
Lámpát gyújt Gábor és határozott lépésekkel belép az ajtón, a
hosszú, földalatti folyosóra, a melyet ezeresztendős szarúfák
támasztanak. Blásik hűségesen ballag kis gazdája nyomában és
zörögnek kezében a lakatos-szerszámok.</p>
<p>A földalatti folyosó széles teremben végződik. A levegő
kiállhatatlanúl fojtó és a kézi lámpás csak a körvonalait mutatja a
sírboltnak. Az alátámasztott földben lyukak látszanak, a melyekből
koporsók vége látszik. Számtalan koporsó van a földben. Viczky
megszámolja a koporsókat. Huszonötöt olvasott.</p>
<p>– Az őseim, – mormogja. – Aludjatok nyugodtan!</p>
<p>Blásik a fejét csóválja: <span class="pagenum"><a name=
"Page_199" id="Page_199">-199-</a></span></p>
<p>– Nincs ám ezekben a koporsókban halott, – mondja. – Mikor
megdicsőült urunk a sírboltot berendezte, csupa üres koporsókat
rakatott a falba. A koporsókra ráírta, hogy az Viczky Gáspár, amaz
Viczky István, Viczky Kelemen… Hiszen az mindegy, hogy az ősök
valójában itt vannak-e?</p>
<p>A fal mellett hosszú diófa-koporsó feküdt. Blásik levette a
kalapját:</p>
<p>– Ebben fekszik Viczky Eduárd! – mondta meghatottan.</p>
<p>Gábor reszketve nézett a koporsóra és azt gondolta magában, hogy
ha van élet a túlvilágon, akkor az apja most nagyon haragudhatik
reá:</p>
<p>– Nyisd fel, Blásik, a koporsót, – mondta és a hangja
remegett.</p>
<p>Blásik János engedelmesen szedte elő a szerszámait. Kopogott a
koporsó födele, nyikorogva engedtek a zárak, csavarok. Blásik
minden erejét megfeszítve leemelte a koporsó fedelét, aztán hörögve
takarta el az arczát.</p>
<p>– Kegyelem, – ordította.</p>
<p>A koporsóban Viczky Ede feküdt zöldselyem <span class=
"pagenum"><a name="Page_200" id="Page_200">-200-</a></span>
díszruhájában és a keze össze volt fonva mellén. Úgy feküdt ott
nyitott szemmel, mintha élne… Mintha épen az előbb feküdt volna
bele a koporsóba, hogy a szentségtörőket megtréfálja.</p>
<p>– Atyám! – kiáltott fel Gábor és térdre hullott.</p>
<p>A halott mozdulatlanul feküdt és nem látszott törődni azzal, a
mi körülötte történik. Blásik János felkapta a lámpát és a halott
arczába világított. Az arcz ép volt és nyoma sem látszott rajta a
pusztulásnak. Valami bús, szenvedő kifejezés ült az arczon, mintha
valamin nagyon szomorkodna a halott koporsójában.</p>
<p>Blásik János mélyen meghatva, könnyes szemmel áll a halott
lábánál, míg Gábor hirtelen elhatározással a koporsó mellé térdel
és minden tagjában reszketve szétfeszíté a halott összefont kezeit.
Szétnyilt az aranyzsinóros Zrínyi és a kabát béléséből a lámpa
világosságára kerűl a keresett, várt, álmodott – zöld selyem
erszény.</p>
<p>Már ott van az erszény a Viczky Gábor <span class=
"pagenum"><a name="Page_201" id="Page_201">-201-</a></span>
kezében. Ujjai őrületes markolással fogják át a zöld selymet és
talpraugorva eszeveszettként fut kifelé:</p>
<p>– Tudtam, hogy itt kellett lennie! – hörögte. Mintha ezer ördög
üldözné, végigfut a folyosón és a szabadba érve, olyan tekintettel
néz körül, mintha a poklok mélyéből szabadult volna. Az erszényt a
kebléhez szorítja és lihegve figyel a néma éjszakában. Sehol semmi
hang, csupán a föld mélyéből hangzanak tompa kalapácsütések. Blásik
János szegezi a koporsót a föld alatt.</p>
<p>Perczek múltak el, a míg világosság tűnik fel a föld mélyéből.
Blásik János meghatottan lehorgasztott fejjel jő kifelé:</p>
<p>– Nagyot vétkeztünk, kis gazdám… A halott nyujtogatta kezét az
erszény után.</p>
<p>– Bánom is én, – felel hideglelősen Viczky. – Menjünk, minél
hamarább legyünk távol e helytől. Még utánunk jő az apám.</p>
<p>A csónakra ülnek és órákhoszszáig küzdenek a sötétséggel, az
útvesztő nádassal. Már a hajnal nyujtogatja rózsaszínű újjait, a
mikor partot érnek, a hajnal első világosságánál Viczky
<span class="pagenum"><a name="Page_202" id=
"Page_202">-202-</a></span> előveszi a kebelébe rejtett erszényt.
Reszkető kézzel forgatja jobbra-balra. Ez, ez a legendás bűvös
erszény, a melyből az atyja két marokkal szórta az aranyat! Most
végre meg lehet fejteni az erszény titkát. Napfényre kerűl minden…
Valami zizeg az erszényben. Ahá, ez lesz az a milliós bankjegy, a
melyről Zathureczky beszélt. Felnyitja az erszényt és
összehajtogatott papirdarab hull ki belőle. Reszkető kézzel
kibontja és megismeri a papiroson az atyja írását:</p>
<p>«Minden törekvésed hiú, szegény maradsz, te jó fiú; a pénz volt
életem átka, szegénység élted boldogsága.»</p>
<p>Viczky eltakarta a két kezével az arczát. Megtörten,
kétségbeesetten mormogta:</p>
<p>– Üres volt az erszény.</p>
<p>Blásik nyugodtan bólintott a fejével:</p>
<p>– Tudtam… Megmondta a halott.</p>
<p class="center">*</p>
<p>Régen volt olyan kavarodás a világon, mint a mikor a bűvös
erszény megjelent. Viczky Gábor nem titkolta a dolgot. Legelsőbben
<span class="pagenum"><a name="Page_203" id=
"Page_203">-203-</a></span> Viczkyné és Melánie szereztek tudomást
az erszényről és annak tartalmáról. Viczkyné halálsápadt arczczal
hallgatta végig az éj történetét, aztán vállat vont.</p>
<p>– Tudtam, hogy egyszer kiderül az igazság.</p>
<p>Gábor magánkívül kiáltotta:</p>
<p>– De hát hol vannak a milliók, a melyekről az emberek
beszélnek?</p>
<p>Viczkyné bánatosan mosolygott:</p>
<p>– Azt elvitte az ördög. Te csak keresd, fiam, tovább. Hátha
megtalálod.</p>
<p>– Fel fogom találni! – ordított magánkívül Viczky Gábor.</p>
<p>Az őrület kifejezése ült az arczára.</p>
<p>– Feltalálom, ha ég és föld összeesküszik ellenem. Ti segíteni
fogtok nekem a kutatásban.</p>
<p>Viczkyné ijedten nézett Gáborra. Az megháborodottan rázta a
kezét:</p>
<p>– Ti segíteni fogtok nekem!</p>
<p>– De mivel segíthetünk? – mormogta Viczkyné. – Hisz mi nagyon
szerencsétlenek vagyunk!…</p>
<p>– Velem maradtok és nem hagytok magamra! <span class=
"pagenum"><a name="Page_204" id="Page_204">-204-</a></span></p>
<p>– Nem, nem, – csillapította Viczkyné és megréműlve menekült be a
szobába.</p>
<p>Azon a délután hiába zörgetett Viczky Gábor a sárgára föstött,
barátságos házon. A kapu zárva maradt és a tükörüveges ablakok
sötéten meredtek az utczára. A ház üres volt, – a galambok
kirepűltek belőle.</p>
<p>Gábor eszeveszetten rázta a rózsaszínű kaput, aztán önkívületben
kiáltozott:</p>
<p>– Melánie, hát nem hallod, hogy én hívlak?</p>
<p>De Melánie és anyja már akkor messzire jártak. Nyomtalanúl
eltűntek a városból a megcsalt hitelezők elől.</p>
<p>Viczky pedig ment, ment a házak fala mellett és kezében a zöld
erszényt tartotta és mindenkinek megmutatta:</p>
<p>– Az apám azt akarja, hogy szegény legyek! Haha! – kaczagott
eszeveszetten. – De hiába akarja, én nyomára jutok az eldugott
kincsnek…</p>
<p>Az utczagyerekek nagy csoportban mentek utána és kiáltások
hangzottak a háta mögött:</p>
<p>– Nem látják? Megbolondult szegény Viczky!… <span class=
"pagenum"><a name="Page_205" id="Page_205">-205-</a></span></p>
<p>Viczky pedig kavicsokkal töltötte meg a bűvös erszényt és
elszórta a kavicsokat.</p>
<p>– Úgy teszek, mint az apám!… Nesztek arany. Szedjétek az
aranyat. Marad még Viczkynek elég aranya.</p>
<p>Szórta a kavicsokat jobbra-balra és az utczakölykek hangos
kaczagással dobálták hátához kavicsait.</p>
<p>Az egész város talpon volt. Futótűzként terjedt el a Viczky
megbolondulásának a híre. A kalapját eldobta valahol és a haja
bomlottan hullott homlokába. Az asszonyok siránkozva csapkodták
össze a kezüket. Lárma, jajgatás töltötte be az utczát.</p>
<p>Viczky pedig szórta a kavicsokat.</p>
<p>– Nesztek arany. A Viczky Gábor aranya. Marad még neki elég
aranya.</p>
<p>A hűséges Blásik utat tört magának a tömegen át és gazdája
nyomába szegődött. Ment utána alázatosan és felszedegette az
eldobott kavicsokat.</p>
<hr class="chap" />
<div class="chapter"></div>
<p><span class="pagenum"><a name="Page_206" id=
"Page_206">-206-</a></span></p>
<p><span class="pagenum"><a name="Page_207" id="Page_207"><br />
-207-</a></span></p>
<h2>VAD VIZEK MENTÉN.</h2>
<p><span class="pagenum"><a name="Page_208" id=
"Page_208">-208-</a></span></p>
<p><span class="pagenum"><a name="Page_209" id=
"Page_209">-209-</a></span></p>
<h3>I.</h3>
<p>A lankás és álmos Nyíren vadvizek felett repül a kacsa, a
mérnökök még nem ölték meg teljesen az ősmocsarakat és titkos
nádasokat. E táj őszidőben, az első havak megérkezte előtt a
legregényesebb. A Nyíren ekkor ködvilág van, a lankáson hosszú és
hideg eső hull, a vadvizek pedig őszi némaságukban,
mozdulatlanságukban és csöndességükben holt világot juttatnak
eszedbe. Tavaszi és nyári hangos élet – elmult. A kényes darvak
messze vándoroltak, piroslábú gólyák, menyecskék örömére-bánatára,
déli vidékre utaztak, a vadvizeken néhány magányos kacsa lakik
csupán, s a csizmás vadász búsan kullog puskájával a nedves
ösvényen. A kis erdőben magányosan lakik a harkály, megkopogtatja a
fákat és a törpéknek, kik odabenn laknak, elmondja: itt a tél, itt
a tél! <span class="pagenum"><a name="Page_210" id=
"Page_210">-210-</a></span></p>
<p>A vadvizek mellett egy fekete házban, fekete ugarok között
lakott a sok gyerekü Márta.</p>
<p>Márta kemény özvegyasszony volt. Azon asszonyok fajtájából, a
kik nem félnek az ördögtől sem, nemhogy férfiutól. A férfiak pedig
ugyancsak kerülgették Mártát, ő nemcsak termetben és arczban volt
csinos – fekete nagy diószeme volt, sima barna haja, azonkivül
egyenes és karcsú, mint a birtokos-asszonyok jobbára – tehát
nemcsak testben, de holdakban is csinos volt. Tudjátok, ez nagy
dolog, mert a Nyíren szegények vagyunk – különösen fekete földben,
de homokban is. Az öreg urak már csak pipáznak és a méhes körül
őgyelegnek, de a fiatalabbja az amerikai szőlővel próbálkozik.
Rigolirozzátok a szőlőt! ez járja. Szeszgyárak füstölnek sokfelé.
De ne felejtsük a sok gyerekü Mártát. Az ő ura egy soványkás és
vörhenyeges úr volt. Őszi agarászatnál meghült a melle, egész télen
köhögött, sem bálban, sem kártyázó-asztalnál nem látták őt.
Kölönösen ezen sopánkodott, midőn öreg ispánjával pikettirozott és
huszonegyezett téli estéken. Kora tavaszszal a padra tették
csizmáit <span class="pagenum"><a name="Page_211" id=
"Page_211">-211-</a></span> és Márta sok gyerekével özvegyen
maradt.</p>
<p>Öten voltak a gyerekek, mind az öt leány és mind kicsiny.
Látnátok a kotlós tyúkot csibéi között – ez volt a szép, fiatal
Márta. Barna haját szigorú öregasszonyok módjára hátra simította és
mindig fekete ruhát hordott. Csak fekete ruhát, mert barna
asszonyoknál ebben van a lemondás, a gyász, az erkölcs és minden: a
megközelíthetetlenség. De Márta – bár özvegy volt és öt kis csirkéi
voltak – fonnyadni nem tudott. Harminczkét éves volt, olyan
fajtából, hol a nagyanyók még tánczra perdülnek az unoka lakziján.
Inkább szebb lett, nyugodtabb lett és formásabb lett az
özvegységben. Az öreg ispán, Mártonfalvi, a ki régi szokás szerint
sarkantyús csizmát viselt és agarászostort – bár ló és agár az
asszonyi gazdaságban nem volt – csóválta is eleget a fejét. De csak
titkon. Vén bajusza alatt dörmögött: «ha fiatalabb volnék, hej, ha
fiatalabb volnék!» Mert az ispánok – öregek és fiatalok – mind
egyformák.</p>
<p>Az öt kis csirke ezalatt nőtt. Kettő már a <span class=
"pagenum"><a name="Page_212" id="Page_212">-212-</a></span> városba
került nevelőbe, mivel Márta asszony megunta az ásítozó
guvernántokat, a kik a férfi nélküli pusztai házban borzasztóan
unatkoztak. Ahogy a csirkék nőttek, azon arányban fogyott a teher a
holdakról, rétekről és rozsföldekről, a melyeket a boldogult
vörhenyes férfiu és apja raktak az ősiségre. Tizedik esztendejét
töltötte özvegységének az asszony: férfi tán eszébe se jutott ezen
idő alatt, de ha eszébe jutott is, mit csinált volna? A nagybajuszu
mérnök járt erre csupán, kit kacsingatásaiért utált; a jegyző, ha
eljött, előbb felöntött a garatra, tán bátorságért, vagy csupán
szokásból, az öreg alispán pedig, midőn esztendőnkint erre
kocsizott, mindig homlokon csókolta: «aztán légy eszeden leányom,
férfiből elég, ha egy volt, valamint asszonyból is». Mártonfalvi,
az ispán – már olyan öreg volt, hogy néha, szégyenszemre elbotlott
a sarkantyújában – ha Mártához jött, mindig lekefélte a dolmányát,
bajusza hegyét is megnyálazta, de az évek multak, repültek, semmi
se történt; biz’ isten az asszony el van magában is, ha nem
bántják. <span class="pagenum"><a name="Page_213" id=
"Page_213">-213-</a></span></p>
<h3>II.</h3>
<p>De a tizedik esztendőben, késő őszszel, megjelent a férfi a
látóhatáron.</p>
<p>Ne higyjétek, hogy valami közönséges ember: egy fiatal és özvegy
gróf. A gróf mindig Bécsben lakott, de mikor fiatal, szép felesége
meghalt, bécsi palotájában többé nem tudott aludni. Két évig
utazott mindenfelé. Márta néha olvasott róla, hol és merre jár,
egyszer épen azt írták a pesti ujságok, hogy a fiatal gróf
Afrikában lövi az oroszlánokat és aznap a gróf kis kocsija egy
óriási muszka-ügetővel begurult a vizparti ház tágas udvarába.</p>
<p>A gróf a szomszédban lakott, félmérföldnyire állott magányos
vadászkastélya és Mártával gyermekkoruk óta ismerték egymást, midőn
bizonyos krenczheneken együtt tánczoltak.</p>
<p>Öreg ispán, Mártonfalvi, az ámbituson álldogált <span class=
"pagenum"><a name="Page_214" id="Page_214">-214-</a></span> és a
komondort apportiroztatta, mikor a gróf jött. Az öreg nyomban
megbotlott a sarkantyújában.</p>
<p>– Kutya, kutyánszki!</p>
<p>Így szólt és eltünt a konyha felé, hol egy kis asztalnál
szeretett üldögélni és a zsebéből előszedett zsíros iratokat
tanulmányozta.</p>
<p>A gróf tehát eljött. Márta bemutatta neki a csirkéit. Hárman
voltak otthon: mind barna, mind karcsú.</p>
<p>– Az oroszlánok tehát nyugodtan alhatnak öntől, gróf úr – szólt
Márta és jól szemügyre vette a grófot. (Birtokos, gazdálkodó
asszonyok úgy nézik meg a férfiut is, mint a lábas jószágot a
vásáron: alaposan.) A gróf harminczéves ember volt, napégetett
arczczal és ábrándos kék szemmel. Homlokán kardvágás forradása
látszott.</p>
<p>A gróf leült és körülnézett. Gyerekkori bizalmassággal fordult
az asszony felé és telt vállait, még mindig karcsú derekát
mosolyogva nézte:</p>
<p>– Miért nem ment férjhez, Márta? Kár volt magáért, kár volna
magáért! <span class="pagenum"><a name="Page_215" id=
"Page_215">-215-</a></span></p>
<p>Márta ezen nevetett, de nem felelt a kérdésre.</p>
<p>– Beszéljen arról, hol járt, mit csinált? Szép, hogy még a
keresztnevemet tudja. Tán tizenöt éve nem láttuk egymást – szólt az
asszony.</p>
<p>– Felujítottam emlékezetemben régi ismerőseimet, mert ezentúl
itt akarok élni – remeteségben. Valószinü, itt is fogok
meghalni.</p>
<p>– Szép elhatározás. De, remélem tudja, hogy nálunk a tél hosszú
és unalmas. A házból se mozdulunk ki, és az asszonycselédekkel lent
fonunk, mint nagyanyáink.</p>
<p>– Ha nagyon magamban leszek, eljövök magához, Márta.</p>
<p>Márta bólintott:</p>
<p>– Ide úgy se jár férfi. Maga lesz az egyetlen, de csakis a régi
ismeretség révén. Én már nem megyek férjhez, a leányaim sem eladók
még… Pedig a részeges jegyző télben, sárban minden éjszaka a
nyakamra hozta a városból a czigánybandát, a mig a komondorok
megették az utolsó nagybőgőst is. Azóta nyugtom van. <span class=
"pagenum"><a name="Page_216" id="Page_216">-216-</a></span></p>
<p>– És a szerelmes jegyző örökké agglegény maradt?</p>
<p>– Kigyógyult. Valakit elvett, egy szöszke és fonnyadt leánykát,
s ha házam előtt elkocsikázik, mindig figyelmezteti a feleségét:
Anna szépen ülj, a kezed tedd a takaróra s ne görbítsd meg úgy a
hátadat!</p>
<p>Ezen aztán mind a ketten nevettek.</p>
<p>A nagy muszka trapper a gróf kis kocsijával ezentúl sokszor
megtette az utat a vadászkastélytól a vízparti házig. Antal gróf
hűségesen eljárt Mártához. Néha puskával és vadásztarisznyával
állított be. Márta igen jól tudta, hogy a lankaszterből, a mióta
megvan, egyetlen patrónt se lőttek ki. Mosolygott és éjjel nagyokat
gondolkozott. Egyszerre annyit gondolkozott, hogy felkelt ágyából
és miután megnézte az ajtót és az ablaktáblákat, a nagy tükröt
leakasztotta a falról, a földre állította és tetőtől-talpig
megnézte magát. «Szép volnék?» kérdezte halkan. «Hisz már nem
vagyok fiatal. És a csirkéim, szegénykék, mit csinálnának, ha nem
volna többé józan és okos anyjuk?» Így beszélgetett Márta; néha
sirt is <span class="pagenum"><a name="Page_217" id=
"Page_217">-217-</a></span> egy jó sort, a párnába túrva arczát,
miután nyugodtan és mélyen elaludt. De többnyire inkább nyugtalan
és szomorú volt. Karácsonykor, midőn a lányai haza akartak jönni a
nevelőből, hosszú levelet írt nekik. A sorok között bizony elfolyt
egy-két könycsepp, de hát a könnyek is akkor jönnek, amikor nem
volna rájuk szükség. <span class="pagenum"><a name="Page_218" id=
"Page_218">-218-</a></span></p>
<h3>III.</h3>
<p>Ezt írta Márta:</p>
<div class="blockquot">
<p>«Ne gyertek haza két gyenge galambjaim, mert a ti édes anyátok
nagy bajban van. Beteg az anyátok, drága kis csibéim, de ha a jó
isten is azt akarja, nemsokára meggyógyul. Ne lássam, hogy szép
szemetek sír miattam és piros orczátok halovány a bánkódástól,
inkább küldök nektek kékszallagos, finom csipkés, kék ruhát, a mit
a nagy ünnepre, Megváltónk születése napjára felvehessetek. Pipőnek
küldöm a gyöngy karpereczet, Julcsának az aranymedálliont a
képemmel. Az a képem a legutolsó, olyan vagyok most, mint a hogy
azt látjátok. Ugy-e nem nagyon szép, hanem egy csúf öreg asszony
inkább. Lefotografiroztattam magam, mert valaki nagyon kért erre.
Nesztek hát nektek is az új képből. Ne gyertek <span class=
"pagenum"><a name="Page_219" id="Page_219">-219-</a></span> hát,
csak maradjatok ott. Nagy hó van itt, olyan nagy hó, hogy
Mártonfalvi bácsinak csak tajtékpipája látszik ki a hóból. Három
itthon maradt testvéretek sokszor csókol, boldog ünneplést kiván és
jó mulatságot, én pedig ölellek, csókollak benneteket százszor,
ezerszer, és vagyok a ti szerető édesanyátok, Márta.»</p>
</div>
<p>A két leány erre nem írt semmit. Hanem azt tette, hogy utra
kelt. Pipő már tizenöt éves volt, Julcsa tizenhárom. Két okos
kisleány a világ végére is elmegy együtt, nemcsak hazáig.</p>
<p>Antal gróf épen mind a két kezét megfogta Mártának. Az asszony
védekezett, mint egy megriadt galamb. Félhomály volt a szobában,
kora téli délután, és a kandallóból nagy fénykévék jöttek ki,
szeszélyes czirádákat szórva a szőnyegre. Antal gróf nagyon forrón
megfogta az asszony kezét, mert az sehogyse tudott szabadulni.
Ekkor az ajtón kopogtattak és a két kis leány, két kis téli vándor,
beállított. Gyalog jöttek a messzi vasuti állomásról. Havasak
voltak a kalapjukon, a vállukon, <span class="pagenum"><a name=
"Page_220" id="Page_220">-220-</a></span> csupán az orrocskájuk
látszott és fényes szemük.</p>
<p>Márta elejbük toppant:</p>
<p>– Hát ti hogy kerültök ide, semmirevalók? – kiáltotta.</p>
<p>Pipő, a nagyobb, a ki igen hasonlított anyjához, erre sirva
fakadt és sirva az anyja mellére borult. Julcsa a kezét fogta meg
Mártának és azt csókolgatta.</p>
<p>– Bocsáss meg, nagyon féltettünk – dadogta Pipő, és félszemmel
az idegen urra lesett.</p>
<p>Márta egy darabig hallgatta a kis leány zokogását, aztán mivel
maga is majdnem sirva fakadt, meghúzta a Pipő haját. Könnyes,
mosolygó szemmel megfordult:</p>
<p>– A csirkéim – mondta a gróf felé fordulva.</p>
<p>De erre már leült a földre. Sirt, nevetett és kiabált:</p>
<p>– Hogy megnőttetek! Nagyok vagytok, csirkék, maholnap férjhez
mentek!</p>
<p>A két leány az anyja mellé telepedett. Antal gróf észrevétlenül
elhagyta a szobát.</p>
<hr class="chap" />
<div class="chapter"></div>
<p><span class="pagenum"><a name="Page_221" id=
"Page_221">-221-</a></span></p>
<h2>EGY KÜLÖNÖS FIATAL EMBERRŐL.</h2>
<p><span class="pagenum"><a name="Page_222" id=
"Page_222">-222-</a></span></p>
<p><span class="pagenum"><a name="Page_223" id="Page_223"><br />
-223-</a></span></p>
<p>A zsombékok között két vadász ballagott. Holdas éjjel volt,
kacsa-huzásról mentek hazafelé, egy mezitlábas suhancz czipelte
utánuk a kacsákat. Az egyik vadász szürkehajú, katonástartású, idős
uriember volt, szélesvállú és fölpedert bajuszú, hogy el ne
felejtsük. A másik vadász ellenben czingár, fiatal ember és
szemüveg az orrán. Emez a fiatal Deutsch doktor volt, töméntelen
földeknek ura; a másik Szentgály, penzionált lovaskapitány. A
kapitány is a környéken lakott, a feleségének, a ki miatt a
lovasságot otthagyta, volt itt valami kis birtoka, azt igazgatta,
toldozta-foltozta, a mint Nagylelkű Fülöp würtembergi herczeg
lovasezredének egy elsőosztályú kapitányától telhetik.</p>
<p>Deutsch doktor mostanában került haza a külföldi egyetemekről, a
hol már évek óta kóborolt. <span class="pagenum"><a name="Page_224"
id="Page_224">-224-</a></span> Kóborolt pedig azért, mert az öreg
Deutsch, a ki nem volt se doktor, se János, mint a fia, hanem
becsületes Mór, irtózatos skandalumot csinált, midőn fia egy
szinészleányt akart oltárhoz vezetni. A fiú külföldre menekült apja
borzasztó haragja elől és csupán Münchenből merte megirni az
öregnek, hogy véleménye szerint mindenki gazember, a ki nem a szive
hajlama szerint nősül; ő a maga részéről, ha valamikor nősülni fog,
a szive szavára hallgat. Lenczius, a lélek alapelemeinek első
magyarázója és professzor a heidelbergi egyetemen, köztudomás
szerint immár harmincz esztendeje egy czigánynővel él boldog
családi életet, pedig a világhirű tudós azonkivül még a protestáns
egyház lelkésze is. Dr. Deutsch János, ha czigánynővel lesz boldog,
czigánynő lesz a felesége. Ezt a fiatal Deutsch irta az öregnek és
a levelet az öreg Deutsch barátai és rokonai a vármegyei kaszinóban
formálisan elégették. Évek multak el, az öreg megbocsátott egyetlen
fiának, hivta haza, de a doktor nem jött. Szikora, az uradalom
igazgatója, a vatikáni könyvtárból ásta ki, midőn <span class=
"pagenum"><a name="Page_225" id="Page_225">-225-</a></span> az öreg
Deutsch már régen a gyönki kriptában aludta örök álmát.</p>
<p>Már tavasz óta lakta a kastély tornyát, a mit hajdan parádéból
épitettek és Szentgályn kivül senkivel sem barátkozott. A
nyugalmazott lovaskapitány nagyon jóravaló ember volt. Olyan
flegmatikus volt, mint egy bölény és szemhunyorítás nélkül
hallgatta a fiatal Deutsch elmélkedéseit, a melyekkel az uj
földesur a vadászatokat füszerezte. A kapitány ellődözte a saját
patronjait, majd társa patronjait, a szolgagyerek, a ki velük volt,
a roskadásig megterheltetett vaddal, réczével, nyullal, fogolylyal,
majd pipára gyujtott a penzionált hadfi és főbólintással hallgatta
a doktort.</p>
<p>A fiatal Deutschnak kedves témája volt a szoczializmus. Szive
mélyéből szoczialista volt és budapesti tartózkodása alatt többször
majd lecsukták, izgatás miatt.</p>
<p>– Ha az apám szegény ember lett volna, munkásvezér lennék. Az a
legszebb pálya, – szokta volt mondani és a kapitány bólintgatott
hozzá. Magában csendesen bolondnak tartotta fiatal barátját.
Egyszer mégis azt mondta neki: <span class="pagenum"><a name=
"Page_226" id="Page_226">-226-</a></span></p>
<p>– Meg kéne házasodni, vagy mi: akkor tán felhagyna az
izgágasággal, doktorkám!</p>
<p>– Én már sohasem vetem le eszméimet. Harmincz éves vagyok és
mostanig még mindig csak azt láttam, hogy az emberiség
rabszolgaságban sinylődik és rab minden fényes, igaz gondolat, mert
nem férkőzhetik az emberekhez a társadalmi sötétség miatt…</p>
<p>Értette-e ezt a lovaskapitány? Nem tudni. Szeliden igy
szólt:</p>
<p>– Asszony nélkül üres az a nagy kastély, Jánoskám.</p>
<p>– Üres, üres, de mégis csak jobb, mintha a szeszgyáros Glück
leánya ülne benne, vagy Grobovics Jacza, a milliomos sertéskupecz
leánya. De még jobb, hogy az itteni tönkrement gentry urakkal nem
barátkozom. Nemesi kisasszonyra sincs szükségem.</p>
<p>A lovaskapitány sértődötten köhintett. (Ehez a témához
értett.)</p>
<p>– Kicsinyli a dzsentrit, bácsikám? Talán valami baronesszre
pályáz?</p>
<p>Deutsch doktor erre úgy nevetett, hogy meg kellett neki állni a
sötét erdei úton, a hová <span class="pagenum"><a name="Page_227"
id="Page_227">-227-</a></span> befordultak. Jódarabig nevetett és
aztán egy szót sem szólt. A kapitány magától is belátta, hogy
felesleges volt kérdése, így másról kezdtek beszélgetni. Lovakról,
földekről, szarvasmarhákról.</p>
<p>– Nem is hinné a világ, hogy az apám minden gondossága mellett
is, milyen rossz gazda volt. A régi gazdasági számadásokat
áttanulmányoztam és kiszámítottam, hogy tiz év alatt huszezer
forinttal kevesebbet jövedelmezett a birtok. Évenkint netto kétezer
forinttal kevesebb volt a bevétel.</p>
<p>A lovasnak nem tetszett a netto szó.</p>
<p>– Különös, hogy a tudományok mellett a kereskedelmi ismereteket
sem hanyagolta el doktorkám – szólt a kapitány.</p>
<p>Az ifjabbik Deutsch nevetett.</p>
<p>– Mi zsidók voltunk. A bölcsőben tudunk már a nettóról és
bruttóról.</p>
<p>Kiértek az erdőből. Egy keresztutnál bucsuzott a lovas.</p>
<p>– Estére átjöhetne vacsorára.</p>
<p>– Átjövök, jó éjszakát! – felelt a doktor és megindult jobbra.
<span class="pagenum"><a name="Page_228" id=
"Page_228">-228-</a></span></p>
<p>– Jó reggelt, – kiáltott a kapitány és balra ment, nyomában a
suhancz a vadakkal.</p>
<p>Az augusztusi mezők felett hajnali pára lebegett. Az ég kelet
felé tejszinű volt, de még az éj némasága lakott a mezőn. A doktor
elgondolkozva ballagott a homokos országuton. Vagy talán nem is
gondolt semmire, csak ment egyenesen előre, hazafelé. Egyszerre
mégis az jutott eszébe, hogy rendkivül unalmas, sivatag az élete…
Külföldre kellene menni. A pápák élettörténete érdekesebb a
gazdasági számadásoknál. A vatikáni könyvtárban talált egy könyvet,
a melyben a világ legpikánsabb történelmi kalandjai voltak
összegyüjtve. Deutsch doktor szerette a pikantériát, ha
vonatkozással volt a históriára.</p>
<p>A hajnal rózsaujjaival széttépte a felhőket a keleti ég alján;
mire a faluba ért, már egy veréb fürdőzött a porban. Az első házból
pedig egy leány jött ki és végigment az udvaron az eperfa felé. A
tehénke az eperfához volt kötve és az eperfa a palánk mellett
terjesztette ki zöld lombjait. Deutsch doktor észrevétlenül megállt
a deszkakerítés mellett és a leányt <span class="pagenum"><a name=
"Page_229" id="Page_229">-229-</a></span> nézte. Sugár, barna
parasztlány volt, a lába azonban, mely térdig érő szoknyája alól
kivillogott, olyan fehér volt, akár egy herczegnőé. A doktor
figyelmét ez ébresztette fel és apróra megnézte a leányt a kerítés
mögűl. Bevallotta magának, hogy nagyon szép leány. Minden mozdulata
kerek volt és lágy. A doktornak régi meggyőződése az volt, hogy a
nők nemsokára elsatnyulnak az uribb körökben és a föld leányai, a
porból születettek átalakítják az emberiséget. Friss, aczélosvérű
gyermekeket szül a marokszedő leány, ha egy elvénült familiájú
herczeg nyoszolyájába kerül is.</p>
<p>A leány leült a tehénke mellé és a tehénkét megsimogatva, fejni
kezdett.</p>
<p>– Jóreggelt kisleány – kiáltotta be a doktor a kerítésen.</p>
<p>A leány felnézett és elpirosodott.</p>
<p>– Né, a nagyságos ur – mormogta.</p>
<p>A doktor folytatta:</p>
<p>– Jókor keltél!</p>
<p>– Jókor kell a kastélyba a tej – felelt a leány.</p>
<p>– Hát te hordod nekem a tejet? <span class="pagenum"><a name=
"Page_230" id="Page_230">-230-</a></span></p>
<p>A lányka komolyan integetett a fejével.</p>
<p>– Én ám. Eddig nem tudta?</p>
<p>– Nem láttalak soha.</p>
<p>– Nem tehetek róla – felelt a kisleány és erősen fejni
kezdett.</p>
<p>A poros falusi utczán nagy nyikorgással kinyilt valahol egy
ajtó, a doktor tehát tovább ment. Majd hirtelen megállt,
körülnézett és halkan bekiáltott az udvarra:</p>
<p>– Hogy hivnak, leányka?</p>
<p>– Terka.</p>
<p>Tovább ment a doktor és mosolygott. – Terka, – gondolta és ujra
mosolygott. Egyszerre olyanfajta vidámságot érzett, mint az a veréb
érezhet, a melyik bolondosan fürdőzik a reggeli porban. Kiáltani
szeretett volna, pedig az imént még fáradt és unott volt. Koránkelő
parasztok tisztelettudóan köszöntötték. Deutsch doktor szeretett
volna kérdezősködni tőlük Terkáról, de aztán mégsem tette.
«Biztosan ő az első hölgy a faluban» – gondolta magában.</p>
<p>A kastélyhoz ért, de nem ment fel tornyába, hanem az udvaron
maradt az orgonabokrok közt egy kis fehér padon. A kastélyban csak
<span class="pagenum"><a name="Page_231" id=
"Page_231">-231-</a></span> egy öreg gazdasszonyt tartott és valami
kis inasfélét. Az apja halála óta árendás ül a birtokban, de csak
tavaszig.</p>
<p>Ott ült az orgonabokrok között és midőn a kiskaput hallotta
nyikorogni, felugrott.</p>
<p>– Terka – kiáltotta – gyere ide.</p>
<p>A leány ijedtében majd elejtette a tejesedényt.</p>
<p>– Jaj de rámijesztett, urfi – mondta Terka és a doktor észre sem
vette, hogy nem nagyságos urnak nevezte.</p>
<p>Megfogta a Terka kezét és lángoló tekintetével a leány harmatos
arczába mélyedt. De egy szót sem tudott szólani. Szokatlan
felindulás fojtogatta a torkát és a leány remegése
megindította.</p>
<p>– Hány éves vagy? – kérdezte egyszerre.</p>
<p>– Nem tudom – motyogta Terka.</p>
<p>– Hány éves vagy, azt kérdem.</p>
<p>– Aratáskor multam tizenöt – bocsásson urfi…</p>
<p>Deutsch doktor eleresztette a leány kezét, a leány elfutott a
kastély konyhája felé, ő pedig vérpiros arczczal nézett utána.
Felment a toronyba <span class="pagenum"><a name="Page_232" id=
"Page_232">-232-</a></span> és az ágyra vetette magát. Persze nem
tudott elaludni és a mindenféle gondolatok méhkasként zsongtak a
fejében. Eszébe jutott egy Griffon nevű barátja, a kivel Belgiumban
ismerkedett meg. Griffon gépészmérnök volt és egy franczia nábobnak
a fia: és mint kékzubbonyos munkás dolgozott egy belga gyárban.
Griffont imádta a doktor. Ha valamit tett, mindig az jutott eszébe,
hogy Griffon vajjon hasonlóképen cselekedett volna-e?</p>
<p>Griffon elvenné Terkát – gondolta és nagyon meleg lett a feje. –
Bolondság! – kiáltotta hangosan és az öreg gazdasszony
belépett.</p>
<p>Csak délig aludt. Az augusztusi meleg fölébresztette. A sötét
szobában valahol egy légy zúgott. A légy bolondos, helytelen
gondolatokat dongott a fülébe, a milyen gondolatok máskor eszébe
sem jutottak volna. Például azt gondolta, hogy az öreg gazdasszonyt
elküldi és Terkát veszi helyébe gazdasszonynak. Terka akkor mindig
a közelében lesz.</p>
<p>Hogy a gondolatait elűzze, könyvet vett le a polczról és a félig
fölnyitott zsalugáter mellett <span class="pagenum"><a name=
"Page_233" id="Page_233">-233-</a></span> olvasni kezdett. A
véletlen úgy akarta, hogy éppen Bebel Ferdinánd Frigyes művét, a
mely a nő viszonyát a szoczializmusban tárgyalja, vegye kezébe.
Bebel Frigyes igazabb tisztelője a nőknek a földkerekség eddig élt
valamennyi gavallérjánál. Nem csuda tehát, ha a lelkes ifjú Deutsch
elszégyelte magát iménti gondolataiért. «Szeretőmmé akartam tenni
szegény ártatlan leányt, gyalázat. Feleségemmé teszem; ez illik
multamhoz és jellememhez. Legalább megtudják az itteniek, hogy ki
vagyok én, az öreg Deutsch Mór fia.» Ezt gondolta és erre nagyon
büszke lett.</p>
<p>Az inasával elhivatta Terka apját, a mint alkonyodni
kezdett.</p>
<p>Terka apja talpig fehérben dicsérte az urat. Aféle ágrólszakadt
zsellér-ember volt. Se öreg, se fiatal, se jó, se rosszlelkű – a
milyen a szegény zsellér-ember: egyszer imádkozik, máskor
káromkodik. Szorongott benne a kérdés, ugyan mit akar vele az
uraság?</p>
<p>A doktor leültette a Terka apját.</p>
<p>– Van kendnek egy leánya?</p>
<p>– Van. <span class="pagenum"><a name="Page_234" id=
"Page_234">-234-</a></span></p>
<p>– Feleségül szeretném venni.</p>
<p>A zsellér elvörösödött.</p>
<p>– Ejnye, nagyságos ur, de megszégyenít.</p>
<p>Deutsch doktor felugrott és az ember vállára tette a kezét.</p>
<p>– Értse meg, Kapor Mihály, törvényes feleségnek akarom a
leányát!</p>
<p>– Nem értem…</p>
<p>– A jegyző előtt, pap előtt megesküszöm vele.</p>
<p>– Nem értem…</p>
<p>– Menjen haza kend, küldje el a feleségét.</p>
<p>Az asszony jött lóhalálban. A mint meglátta Deutsch doktort,
letérdepelt előtte és a kezét csókolgatta.</p>
<p>– Egyetlen gyermekünk, nagyságos ur, hagyja meg nekünk
Terkát.</p>
<p>A doktor ideges lett és szerette volna, ha már tul van az egész
dolgon. Annyit mondott tehát:</p>
<p>– Holnap öltöztesse fel a leányát a legszebbik ruhájába és aztán
vigye a nótáriushoz. Ott leszek én is. Megesküszünk, aztán majd
megértik a dolgot. Most pedig menjen haza, jó asszony. <span class=
"pagenum"><a name="Page_235" id="Page_235">-235-</a></span></p>
<p>Az asszony sirva futott haza. Deutsch doktor pedig befogatott és
a lovaskapitányhoz kocsizott. Roppant könnyűnek, szinte boldognak
érezte magát. Hosszan és mélyen lélekzett a mezők levegőjéből.</p>
<p>Griffon is így tett volna – mormogta magában és végtelen
megelégedést érzett.</p>
<p>Szentgály csóválta a fejét, mikor Deutsch doktor előadta neki a
történteket és tanuzásra kérte esküvőjéhez.</p>
<p>Szentgályné, egy életvidor, barna kis asszony oly édesen
kaczagott, mintha a világon mulatságosabb dolgot még nem hallott
volna.</p>
<p>– Pompás tréfái vannak, doktorlében – mondta Szentgályné.</p>
<p>Deutsch, a fiatal, elvörösödött.</p>
<p>– Asszonyom, nem tréfálok ilyen komoly dolgokban.</p>
<p>Szentgályné (az apja kamarás volt, a familiája hatszázesztendős,
mindig lenézte szive mélyén Deutsch doktort) kegyetlenül
nevetett.</p>
<p>– Hisz éppen az a mulatságos, hogy a vármegye minden kisasszonya
halálra lesz sebezve. <span class="pagenum"><a name="Page_236" id=
"Page_236">-236-</a></span></p>
<p>A lovaskapitány vacsora után félrehivta a doktort a kertbe
sétálni, ott megkérdezte tőle:</p>
<p>– Tulajdonképpen milyen doktor vagy te?</p>
<p>– Doktor juris és doktor medicinae.</p>
<p>– Én nem vagyok semmiféle doktor – felelt rejtelmesen a
lovaskapitány, de azért ott leszek holnap. (Két markos inasommal,
meg egy csomó szijjal, tette hozzá gondolatban.)</p>
<p>Ezzel is váltak el. Deutsch doktort hazavitte a kis kocsi.
Szentgályné pedig egész éjszaka még álmában is kaczagott és
integette az urát.</p>
<p>– Te, Gyuri, ha elrontod ezt a tréfát, elválok tőled és férjhez
megyek Deutsch doktorhoz.</p>
<p>A lovaskapitány nem szólt, ám komolyabb volt mint valaha.</p>
<p>Mikor másnap magas americainjén átment a kastélyba,
megnyugvással tapasztalta, hogy az esküvői előkészületeknek semmi
nyoma.</p>
<p>Deutsch doktor a tornyában volt és mérgesen járt fel-alá. Mikor
a lovast meglátta, előbb kaczagott, aztán káromkodott.</p>
<p>– Elszökött a menyasszony. Éjjel, hajnalban eltűnt az anyja
mellől, a ki úgy vigyázott <span class="pagenum"><a name="Page_237"
id="Page_237">-237-</a></span> rá, mint a szemére. Bucsulevelet is
irt. Olvasd, itt van.</p>
<p>A lovaskapitány egy papirosfoszlányról a következő otromba,
verébfej nagyságú betükkel irott szavakat olvasta le:</p>
<p>– Kedves Szülejim csúfá tettek, tehát a faluban nem maradhatok
világ gúnyára, a városba megyek szógálatot keresni. Csókolja és
tiszteli Kapor Terka.</p>
<p>A kapitány felsóhajtott.</p>
<p>– Szegény kis leány. Egész életében száműzve lesz a
szülőfalujából magának a szeszélyéből.</p>
<p>Deutsch doktor káromkodott:</p>
<p>– Becsületszavamra mondom, hogy el akartam venni a libát. Most
már megyek én is innen. Valahol csak lelek a világban egy szegény
leányt, a ki nem szökik meg a gazdag fiatal ember elől.</p>
<p>A lovaskapitány, sok év mult el azóta, még mindig azon
csodálkozik, hogy Deutsch doktor ma se kapott feleséget.</p>
<p>&nbsp;</p>
<hr class="chap" />
<p>&nbsp;</p>
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_24">24</a></td>
<td>szeme elé keülni</td>
<td>szeme elé kerülni</td>
</tr>
<tr>
<td class="tdr"><a href="#Page_114">114</a></td>
<td>bátran a a veszélyben</td>
<td>bátran a veszélyben</td>
</tr>
<tr>
<td class="tdr"><a href="#Page_126">126</a></td>
<td>a bolondja!</td>
<td>a bolondja!»</td>
</tr>
<tr>
<td class="tdr"><a href="#Page_129">129</a></td>
<td>Viczky, a a mikor</td>
<td>Viczky, a mikor</td>
</tr>
<tr>
<td class="tdr"><a href="#Page_147">147</a></td>
<td>a doldot</td>
<td>a dolgot</td>
</tr>
<tr>
<td class="tdr"><a href="#Page_148">148</a></td>
<td>Ouid novi?</td>
<td>Quid novi?</td>
</tr>
<tr>
<td class="tdr"><a href="#Page_150">150</a></td>
<td>vérberi öreg</td>
<td>vérbeli öreg</td>
</tr>
<tr>
<td class="tdr"><a href="#Page_165">165</a></td>
<td>névnapomra virágbokétát</td>
<td>névnapomra virágbokrétát</td>
</tr>
<tr>
<td class="tdr"><a href="#Page_169">169</a></td>
<td>kimaradni ebbből</td>
<td>kimaradni ebből</td>
</tr>
<tr>
<td class="tdr"><a href="#Page_211">211</a></td>
<td>fiatalabb vélnék</td>
<td>fiatalabb volnék</td>
</tr>
<tr>
<td class="tdr"><a href="#Page_216">216</a></td>
<td>lőttek hi</td>
<td>lőttek ki</td>
</tr>
</table>
</div>

<p>&nbsp;</p>
<p>&nbsp;</p>
<hr class="pgx" />
<p>***END OF THE PROJECT GUTENBERG EBOOK A BűVöS ERSZéNY éS EGYéB ELBESZéLéSEK***</p>
<p>******* This file should be named 62099-h.htm or 62099-h.zip *******</p>
<p>This and all associated files of various formats will be found in:<br />
<a href="http://www.gutenberg.org/dirs/6/2/0/9/62099">http://www.gutenberg.org/6/2/0/9/62099</a></p>
<p>
Updated editions will replace the previous one--the old editions will
be renamed.</p>

<p>Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.
</p>

<h2 class="pgx" title="Full Project Gutenberg License">START: FULL LICENSE<br />
<br />
THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</h2>

<p>To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.</p>

<h3 class="pgx" title="Section 1. General Terms">Section 1. General Terms of Use and Redistributing Project Gutenberg-tm electronic works</h3>

<p>1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.</p>

<p>1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.</p>

<p>1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.</p>

<p>1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.</p>

<p>1.E. Unless you have removed all references to Project Gutenberg:</p>

<p>1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:</p>

<blockquote><p>This eBook is for the use of anyone anywhere in the United
  States and most other parts of the world at no cost and with almost
  no restrictions whatsoever. You may copy it, give it away or re-use
  it under the terms of the Project Gutenberg License included with
  this eBook or online
  at <a href="http://www.gutenberg.org">www.gutenberg.org</a>. If you
  are not located in the United States, you'll have to check the laws
  of the country where you are located before using this
  ebook.</p></blockquote>

<p>1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.</p>

<p>1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.</p>

<p>1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.</p>

<p>1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.</p>

<p>1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.</p>

<p>1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.</p>

<p>1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that</p>

<ul>
<li>You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."</li>

<li>You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.</li>

<li>You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.</li>

<li>You comply with all other terms of this agreement for free
  distribution of Project Gutenberg-tm works.</li>
</ul>

<p>1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.</p>

<p>1.F.</p>

<p>1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.</p>

<p>1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.</p>

<p>1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.</p>

<p>1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.</p>

<p>1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.</p>

<p>1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.  </p>

<h3 class="pgx" title="Section 2. The Mission of Project Gutenberg">Section 2. Information about the Mission of Project Gutenberg-tm</h3>

<p>Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.</p>

<p>Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org.</p>

<h3 class="pgx" title="Section 3. The Project Gutenberg Literary">Section 3. Information about the Project Gutenberg Literary Archive Foundation</h3>

<p>The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.</p>

<p>The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact</p>

<p>For additional contact information:</p>

<p> Dr. Gregory B. Newby<br />
    Chief Executive and Director<br />
    gbnewby@pglaf.org</p>

<h3 class="pgx" title="Section 4. Donations to PGLAF">Section 4. Information about Donations to the Project Gutenberg Literary Archive Foundation</h3>

<p>Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.</p>

<p>The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit <a href="http://www.gutenberg.org/donate">www.gutenberg.org/donate</a>.</p>

<p>While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.</p>

<p>International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.</p>

<p>Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate</p>

<h3 class="pgx" title="Section 5. Project Gutenberg Electronic Works">Section 5. General Information About Project Gutenberg-tm electronic works.</h3>

<p>Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.</p>

<p>Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.</p>

<p>Most people start at our Web site which has the main PG search
facility: www.gutenberg.org</p>

<p>This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.</p>

</body>
</html>

